ΕΝΟΤΗΤΑ 4: Το δημοτικό τραγούδι  ΑΝΑΚΕΦΑΛΑΙΩΣΗ  
Το δημοτικό τραγούδι εκφράζει την ψυχή και τους πόθους του λαού και κατέχει πολύ σημαντική θέση στην Ιστορία της λογοτεχνίας μας. Διασώθηκε από την προφορική παράδοση, συνδέθηκε με τη μουσική και το χορό και αποτέλεσε το μέσο, μέσα από το οποίο εκφράστηκε ο λαός.
   
Εκτός από την ποιοτική και ποιητική του υπεροχή το δημοτικό τραγούδι μέσα στην μακρόχρονη ιστορία του άσκησε ισχυρή επίδραση στην προσωπική, έντεχνη ποίηση.
  Ασκήσεις – Θέματα για συζήτηση
1. Στην παραλογή Το γεφύρι της Άρτας  να επισημάνετε τα χαρακτηριστικά των παραλογών.

2. Να βρείτε ένα τραγούδι της ξενιτειάς και να το διαβάσετε παράλληλα με το ποίημα του Γιώργου Σεφέρη «Ο γυρισμός του ξενιτεμένου». Ποιες ομοιότητες εντοπίζετε;

3. Το θέμα του γυρισμού του ξενιτεμένου βρίσκεται και σε τραγούδια άλλων ευρωπαϊκών λαών. Να βρείτε σχετικές πληροφορίες στη μελέτη του Κ. Ρωμαίου, Δημοτικά τραγούδια Σέρβων και Βουλγάρων δανεισμένα από ελληνικά πρότυπα , Αρχεία του Θρακικού και Γλωσσικού Θησαυρού 17 (1952), σελ. 334-354, και στο περιοδικό Ελληνική Δημιουργία, τεύχος 9, αφιέρωμα «Η ξενιτειά και ο ελληνικός λαός».
Βιβλιογραφία  
Δημαράς, Κ. Θ. (1975). Ιστορία της Νεοελληνικής Λογοτεχνίας. ΣΤ΄ έκδοση. Αθήνα: Ίκαρος, 9-18.
   
Ιστορία του Ελληνικού Έθνους. Αθήνα: Εκδοτική Αθηνών, τόμ. Θ΄, Ι΄.
   
Ιωάννου, Γ. (επιμ.) (1970). Το δημοτικό τραγούδι. Παραλογές. Αθήνα: Ερμής.
   
Καλαματιανός, Γ. Ν. (χ.χ.). Σύντομη Ιστορία της Νεοελληνικής Λογοτεχνίας. Ι΄ έκδοση. Αθήνα: Εστία, 36-39.
   
Πολίτης, Λ. (1978). Ιστορία της Νεοελληνικής Λογοτεχνίας. Αθήνα: Μορφωτικό Ίδρυμα Εθνικής Τραπέζης, 101-119.
   
Saunier, G. (επιμ.) (1990). Το δημοτικό τραγούδι: Της ξενιτιάς. Αθήνα: Ερμής.
   
Vitti, M. (2003). Ιστορία της Νεοελληνικής Λογοτεχνίας. Μετάφραση Μ. Ζορμπά, θεώρηση του συγγραφέα, απόδοση Ε. Ι. Μοσχονά. Αναθεωρημένη έκδοση. Αθήνα: Οδυσσέας, 69-145.
  
❅