ΕΝΟΤΗΤΑ 3: Η προεπαναστατική περίοδος (1453-1821)  ΑΝΑΚΕΦΑΛΑΙΩΣΗ  
Η λογοτεχνία της Αναγέννησης στην Ελλάδα εμφανίζει ποιητική ανάπτυξη και εκπροσωπείται από τα έργα της κρητικής λογοτεχνίας, τα περισσότερα θεατρικά. Τα πρότυπά τους είναι ιταλικά κυρίως και είναι γραμμένα στην κρητική διάλεκτο.
   
Ξεχωριστή θέση ανάμεσά τους κατέχει ο Ερωτόκριτος, το μεγάλο αφηγηματικό ποίημα του Βιτσέντζου Κορνάρου, που θεωρείται το αριστούργημα της κρητικής λογοτεχνίας και κορυφαίο έργο ολόκληρης της νεοελληνικής ποίησης.
   
Με την πτώση όμως της Κρήτης στους Τούρκους (1669) διακόπτεται η λογοτεχνική παραγωγή και ακολουθεί ενάμισης αιώνας ποιητικής παρακμής.
  Ασκήσεις – Θέματα για συζήτηση
1. Ποιο ρόλο παίζει η φύση στο απόσπασμα της Ερωφίλης που υπάρχει στο βιβλίο Κείμενα Νεοελληνικής Λογοτεχνίας της Γ΄ Γυμνασίου;

2. Να διαβάσετε από την Ιστορία της Νεοελληνικής Λογοτεχνίας του Λίνου Πολίτη (Μορφωτικό Ίδρυμα Εθνικής Τραπέζης, Αθήνα 1978, σελ. 65-66) το κεφάλαιο με τίτλο «Κρητικό Θέατρο» (από την αρχή μέχρι «...Ο Γεώργιος Χορτάτζης, εισηγητής του Θεάτρου στην Κρήτη, είναι περίπου σύγχρονος με τον Σαίξπηρ»). Στη συνέχεια να εξετάσετε και να σχολιάσετε τις προϋποθέσεις που απαιτούνται προκειμένου να αναπτυχθεί το θέατρο.