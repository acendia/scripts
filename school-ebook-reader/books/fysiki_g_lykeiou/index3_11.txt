ΠΡΟΒΛΗΜΑΤΑ
       3.23 Η φλέβα του νερού της βρύσης γίνεται στενότερη καθώς το  νερό πέφτει. Η διατομή της φλέβας είναι Α1=1,2 cm2 κοντά στο στόμιο της βρύσης και Α2=0,4 cm2 σε απόσταση  h=A cm από αυτό. Υπολογίστε την παροχή της βρύσης. Δίνεται g = 10m/s2              [Απ : 1,2  x10-5 m3/s]              3.24 Ανοικτή δεξαμενή που περιέχει νερό έχει στο πλευρικό  τοίχωμά της, σε βάθος h = 1,8 m κάτω από την ελεύθερη επιφάνεια του υγρού, βρύση  διατομής Α=0,5 cm2. Πόση ώρα χρειάζεται για να γεμίσουμε ένα δοχείο όγκου 1 L από τη βρύση; Δίνεται g = 10m/s2.              [ Απ : 3,33 s ]                3.25 Νερό ρέει σε οριζόντιο σωλήνα (σχ. 3.27). Η διατομή του  σωλήνα στη θέση Α είναι Α1=10-2m2 και στη θέση Β γίνεται  A2 =A1/2. Η παροχή του σωλήνα είναι Π = 2x10-2m3/s. Να βρείτε τη διαφορά της πίεσης του νερού ανάμεσα στα σημεία Α και Β. Δίνεται η πυκνότητα  του νερού ρ = 103kg/m3              [Απ: 6000 Pa]                 3.26 Νερό που κινείται μέσα σε οριζόντιο σωλήνα (σχ. 3.28)  βγαίνει από το άκρο Α με ταχύτητα υ1 = 10m/s. Το εμβαδόν διατομής του σωλήνα στα σημεία Α και Β είναι 16  cm2 και 20 cm2, αντίστοιχα.2                α) Πόσα m3 νερού δίνει ο σωλήνας σε μία ώρα;                β) Ποια η πίεση στο σημείο Β;                Η πυκνότητα του νερού είναι ρ = 103kg/m3. Θεωρήστε ότι η ατμοσφαιρική πίεση είναι 105Pa.                [Απ: 57,6 m3, 118 kPa]               3.27 Μια αντλία χρησιμοποιείται για την άντληση νερού από  πηγάδι βάθους 5m. Το νερό βγαίνει από την αντλία με σωλήνα διατομής 10 cm2 και  με ταχύτητα υ=20 m/s. Υπολογίστε την ισχύ της αντλίας. Δίνεται η πυκνότητα του νερού ρ = 103kg/m3 και g = 10m/s2.              [Απ: 5kW ]                3.28 Μια ανοιχτή δεξαμενή νερού, μεγάλου όγκου, βρίσκεται  ψηλά πάνω από το έδαφος(σχ. 3.29). Όταν χρησιμοποιούμε το νερό της δεξαμενής η  ταχύτητα του νερού, σε κάποιο σημείο Α, στο σωλήνα που βρίσκεται στο έδαφος  είναι υ=12 m/s. Υπολογίστε την πίεση στο σημείο Α. Δίνεται ότι η στάθμη του  νερού βρίσκεται σε ύψος h= 10 m πάνω από το έδαφος.              Η πυκνότητα του νερού είναι ρ = 103kg/m3 η επιτάχυνση της βαρύτητας g = 10m/s2 και η ατμοσφαιρική πίεση 105Pa.              [Απ: 128x103 Pa]    

 
                             Σχ. 3.27

                             Σχ. 3.28

                             Σχ. 3.29Σχ. 3.30  

                              Σχ. 3.31  
 
   3.29 Στο δοχείο Δ πέφτει συνέχεια νερό από τη βρύση Β (σχ.  3.30). Το δοχείο δε μπορεί να γεμίσει επειδή χύνεται νερό από το πλευρικό  άνοιγμα Α. Αν η παροχή της βρύσης είναι 22cm3/s και το  εμβαδόν του ανοίγματος 1 cm2, να βρείτε σε ποιο ύψος h πάνω από το σημείο Α θα  σταθεροποιηθεί η ελεύθερη επιφάνεια. Δίνεται g = 10m/s2              [Απ: 24,2 cm ]                     3.30 Ένα δοχείο με κατακόρυφα τοιχώματα (σχ. 3.31) περιέχει  νερό μέχρι ύψος h. Σε ποιο ύψος (χ) από τον πυθμένα πρέπει να τρυπήσουμε το  δοχείο, ώστε η φλέβα που θα δημιουργηθεί να συναντά το έδαφος στη μεγαλύτερη  δυνατή απόσταση από τη βάση του δοχείου;                [Απ: x=h/2 ]  
 3.31 Ποσότητα νερού είναι αποθηκευμένη σε ανοικτό κυλινδρικό  δοχείο. Το ύψος του νερού στο δοχείο είναι h = 1 m .Το δοχείο έχει μικρή τρύπα  στο πλευρικό του τοίχωμα και σε απόσταση 20 cm κάτω από την ελεύθερη επιφάνεια  του νερού. Να υπολογίσετε:                α) Την ταχύτητα με  την οποία βγαίνει το νερό από την τρύπα.                β) Πόσο απέχει από το  δοχείο το σημείο του δαπέδου στο οποίο φτάνει η φλέβα του νερού.                 γ) Σε ποιο ύψος από τη βάση του δοχείου πρέπει να ανοιχτεί  δεύτερη τρύπα στο πλευρικό τοίχωμα ώστε η φλέβα του νερού που θα βγαίνει από  αυτή να πέφτει στο ίδιο σημείο με την προηγούμενη.                δ) Σε ποιο ύψος από τη βάση του κυλίνδρου πρέπει να  ανοίξουμε τρύπα ώστε η φλέβα του νερού να φτάνει στο δάπεδο στη μεγαλύτερη  δυνατή απόσταση από το δοχείο.                Δίνεται g = 10m/s2                [ Απ: 2 m/s , 0,8 m , 0,2 m , 0,5 m ]