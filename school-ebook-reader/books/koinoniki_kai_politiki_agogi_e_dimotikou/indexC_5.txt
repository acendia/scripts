Κεφάλαιο 5  Τι έμαθα ως τώρα;   1. Συμπληρώστε τα κενά με τις λέξεις που ταιριάζουν: 
Δημοκρατία είναι το . . . . . . . . . . . . . . . . . . . . . . . . όπου η . . . . . . . . . . . . . . . . . . . . . . . . πηγάζει από τον  . . . . . . . . . . . . . . . . . . . . . . .          Το πολίτευμα της χώρας μας είναι . . . . . . . . . . . . . . . . . . . . . . . . . . . . . . . . . . . . . . . . . . . . . .Ο λαός . . . . . . . . . . . . . . . . . . . . . . . . τους αντιπροσώπους του, τους . . . . . . . . . . . . . . . . . . . Αυτοί εκλέγουν τον . . . . . . . . . . . . . . . . . . . . . . . . Το κύριο έργο της Βουλής είναι η . . . . . . . . . . . . . . . . . . και ο . . . . . . . . . . . . . . . . . . . . . . . . . . . .
 2. Πολλοί άνθρωποι κατοικούν σε πολυκατοικίες. Σε μια πολυκατοικία μπορεί να δημιουργούνται καθημερινά προβλήματα, λόγω της συμβίωσης πολλών και διαφορετικών ανθρώπων.
Στην πολυκατοικία της εικόνας μας ο κύριος Χρήστος που μένει στον 3ο όροφο, ακούει κάθε Σάββατο μεσημέρι δυνατά μουσική. Οι υπόλοιποι ένοικοι παραπονιούνται, αλλά αυτός δεν αλλάζει συμπεριφορά γιατί, όπως λέει, «Δημοκρατία δεν έχουμε; Ό,τι θέλω κάνω», με αποτέλεσμα να τσακώνονται και να μη μιλάνε μεταξύ τους.

Η ηλικιωμένη κυρία που κατοικεί στο διαμέρισμα του 4ου ορόφου διαμαρτύρεται για τη θέρμανση. Όπως λέει «το καλοριφέρ ανάβει λίγες ώρες με αποτέλεσμα να κρυώνει». Οι ένοικοι του 2ου ορόφου τής λένε ότι δεν μπορούν να πληρώνουν για θέρμανση, επειδή αυτή δεν εργάζεται πια και μένει συνέχεια στο σπίτι.

Με όλα αυτά οι σχέσεις των ενοίκων σε αυτήν την πολυκατοικία είναι πολύ άσχημες και επικρατεί αναστάτωση. Ορισμένοι από τους ενοίκους επιθυμούν να κάνουν κάτι που θα διορθώσει την κατάσταση.

Μπορείτε να τους βοηθήσετε; Τι τους προτείνετε να κάνουν για να εξασφαλίσουν αρμονική και δημοκρατική συμβίωση; Επιλέξτε τις προτάσεις που θεωρείτε πιο σωστές.
Να ζητήσουν από τον διαχειριστή της πολυκατοικίας να καλέσει έκτακτη γενική συνέλευση των ενοίκων.Να καλέσουν την αστυνομία.Ο διαχειριστής να αποφασίσει τις ώρες λειτουργίας του καλοριφέρ.Οι ένοικοι να συζητήσουν και ν’ αποφασίσουν κατά πλειοψηφία για τις ώρες λειτουργίας του καλοριφέρ.Να κάνουν σύσταση σε αυτούς που παραβαίνουν τον κανονισμό.Να προτείνουν νέο διαχειριστή, επειδή ο τωρινός δεν μπορεί να αντιμετωπίσει τα προβλήματα.3. Να διαβάσετε κι εσείς το παρακάτω άρθρο, να συζητήσετε και να απαντήσετε στις ερωτήσεις: 
Στους δρόμους της πόλης...
 
Όλοι όσοι ζούμε στις πόλεις χρησιμοποιούμε τους δρόμους. Τους χρησιμοποιούμε για να μετακινηθούμε, για αγορές, για γιορτές, για να συναντήσουμε και να μιλήσουμε με φίλους. Κάποιοι και για να παίξουν ποδόσφαιρο, για παράδειγμα! Πολλές φορές αυτοί οι δρόμοι δεν είναι τόσο καθαροί ή τόσο ασφαλείς όσο θα έπρεπε. Πολλοί φωνάζουν, εμποδίζουν τους άλλους, παραβιάζουν τα σήματα…
 
Οι άνθρωποι μπορούν να κάνουν τους δρόμους μέρη ευχάριστα, για πεζούς και οδηγούς.
 

(Σύνθεση άρθρων που δημοσιεύτηκαν
στον ημερήσιο τύπο)
   Σκεφτείτε έναν κώδικα συμπεριφοράς που θα δείχνει πώς θέλετε να φέρονται οι άνθρωποι στους δρόμους της πόλης;   Εν συντομία 
Ο τρόπος με τον οποίο οργανώνεται και ασκείται η κρατική εξουσία ονομάζεται πολίτευμα. Η δημοκρατία είναι ένα πολίτευμα σύμφωνα με το οποίο η εξουσία πηγάζει από τον λαό, δηλαδή ο λαός μέσω των εκλεγμένων αντιπροσώπων του ασκεί την εξουσία.
 
Το πολίτευμα της Ελλάδας είναι Προεδρευόμενη Κοινοβουλευτική Δημοκρατία. Από τη Βουλή, δηλαδή από τους αντιπροσώπους του λαού, προέρχεται η Κυβέρνηση και εκλέγεται ο Πρόεδρος της Δημοκρατίας, που είναι και αρχηγός του κράτους.
 
Η Βουλή συγκροτείται από τους βουλευτές, οι οποίοι εκλέγονται άμεσα από τους πολίτες (ψηφοφόροι). Οι εκλογές διεξάγονται κάθε τέσσερα χρόνια.
 
Βασικό έργο των βουλευτών είναι η νομοθεσία, καθώς και ο έλεγχος των πράξεων της κυβέρνησης.
 
Η δημοκρατία στην καθημερινή μας ζωή σχετίζεται με το ενδιαφέρον μας για τα κοινά προβλήματα, τον σεβασμό των ανθρωπίνων δικαιωμάτων, των κανόνων και των νόμων του κράτους.
 
Για να λειτουργήσει η δημοκρατία ως πολίτευμα είναι απαραίτητη η συλλογική δράση και η ενεργή συμμετοχή κάθε πολίτη.