Ενότητα Δ Συμμετέχουμε
			στη λήψη αποφάσεων  
Σ' αυτήν την ενότητα

 
Θα διερευνήσουμε τον τρόπο με τον οποίο λαμβάνουμε αποφάσεις
  για προσωπικά θέματα σε έναν σύλλογο στην τοπική κοινωνία, δηλαδή τον δήμο μας.  
Θα προβληματιστούμε και θα συζητήσουμε τι είναι ο ενεργός πολίτης.Κεφάλαιο 1  Ερευνώ - σκέφτομαι - αποφασίζω   
Στη δημοκρατία συμμετέχουμε σε ομάδες, αναλαμβάνουμε δράσεις και παίρνουμε αποφάσεις για την επίλυση των θεμάτων που μας απασχολούν. Αποφάσεις λαμβάνουμε για προσωπικά και οικογενειακά θέματα, για ζητήματα που απασχολούν την ομάδα στην οποία είμαστε μέλη, τον σύλλογο στον οποίο ανήκουμε, τη γειτονιά και τον δήμο που κατοικούμε, την πολιτεία της οποίας είμαστε πολίτες... 
 
Πολλές φορές είναι δύσκολο να αποφασίσουμε. Πώς μπορούμε να κάνουμε τα πράγματα πιο εύκολα;1. Μελετάμε τον διάλογο των παιδιών και απαντάμε στις ερωτήσεις:Πώς βοήθησε η Δανάη τον Αλέξανδρο να αποφασίσει πού θα πάει το καλοκαίρι;Τι έλαβε υπόψη του ο Αλέξανδρος για να πάρει τελικά μια απόφαση;2. Ο Σύλλογος Διδασκόντων αποφασίζει… 
Ο Σύλλογος Διδασκόντων αποτελείται από τους διδάσκοντες σε κάθε σχολείο. Αυτός συνεδριάζει και παίρνει αποφάσεις για διάφορα θέματα που αφορούν τη λειτουργία του σχολείου όπως το πρόγραμμα, οι εκδηλώσεις, οι επισκέψεις των μαθητών σε διάφορους χώρους κ.ά..
 
Οι εκπαιδευτικοί ενός δημοτικού σχολείου παρατηρούν εδώ και καιρό τη διατροφή των μαθητών στα διαλείμματα και στο Ολοήμερο σχολείο, επειδή η διατροφή των παιδιών είναι ένα σημαντικό ζήτημα.

Διαπίστωσαν ότι πολλοί μαθητές δεν έχουν σωστές διατροφικές συνήθειες και καταναλώνουν τροφές, οι οποίες δημιουργούν προβλήματα στην υγεία τους και τους προσθέτουν παραπάνω βάρος.

Επειδή το σχολείο πρέπει να ασχολείται και με θέματα που αφορούν την υγεία των μαθητών, οι εκπαιδευτικοί αποφάσισαν να συζητήσουν το θέμα στη συνεδρίαση του Συλλόγου Διδασκόντων του σχολείου τους. Σκοπός τους ήταν να αποφασίσουν τι μπορεί να κάνει το σχολείο γι’ αυτό το πρόβλημα. Για να οδηγηθούν στην απόφασή τους ακολούθησαν τα παρακάτω βήματα:
 
Συζήτησαν το πρόβλημα, ανέλυσαν τις αιτίες και τις επιπτώσεις του προβλήματος.Έθεσαν τον στόχο.Διατύπωσαν εναλλακτικές προτάσεις.
  ΠρόβλημαΔιατροφικές συνήθειες των μαθητώνΣτόχοςΗ επίτευξη της υγιεινής διατροφήςΠροτάσεις: Να γίνει μια συνάντηση για την ενημέρωση των γονέων, επειδή η διατροφή των μαθητών αφορά την οικογένεια.Να ενημερωθούν οι μαθητές από ειδικούς, έτσι ώστε να γνωρίζουν τι και πόσο πρέπει να τρώνε.Όλη η σχολική κοινότητα να ξεκινήσει ένα πρόγραμμα για τη διατροφή, στο οποίο θα διερευνήσουν τις διατροφικές συνήθειες των μαθητών και των οικογενειών τους. Σε συνεργασία με διατροφολόγο να δημιουργήσουν το οικογενειακό τους διαιτολόγιο, το οποίο θα ακολουθούν και στο σχολείο (διαλείμματα-Ολοήμερο σχολείο).Αξιολόγησαν τις εναλλακτικές προτάσεις.Αποφάσισαν κατά πλειοψηφία.
  Αξιολόγηση προτάσεων:Έθεσαν κριτήρια τη συμμετοχή των ίδιων των μαθητών.τη συμμετοχή των γονέων.άμεσα αποτελέσματα.Απόφαση:Την εφαρμογή της τρίτης πρότασης, επειδή με αυτόν τον τρόπο θα συμμετέχουν οι ίδιοι οι μαθητές κι έτσι θα αποκτήσουν ενδιαφέρον γι’ αυτό που τρώνε και θα θέσουν βασικές αρχές της καλής διατροφής, ατομικής και οικογενειακής.Να συζητήσετε:Ποια βήματα ακολούθησαν τα μέλη του Συλλόγου Διδασκόντων;Με ποιον τρόπο αξιολόγησαν τις εναλλακτικές προτάσεις;Πώς αποφάσισαν να εφαρμόσουν την τρίτη πρόταση; 3. Η τάξη σας πρόκειται να εφαρμόσει ένα πρόγραμμα. Προτείνετε θέματα που σας ενδιαφέρουν και που αφορούν το περιβάλλον, την υγεία, την πόλη σας κ.ά.. Να συζητήσετε και να προσπαθήσετε, να αποφασίσετε το θέμα του προγράμματος, ακολουθώντας τα παρακάτω βήματα.  Προτάσεις Κριτήρια αξιολόγησης προτάσεων ΑπόφασηΟι άνθρωποι καθημερινά παίρνουν αποφάσεις είτε σε ατομικό είτε σε συλλογικό επίπεδο. Για να διευκολυνθούν στη λήψη αποφάσεων, καλό είναι:
  να διατυπώνουν τον στόχο, δηλαδή το επιθυμητό αποτέλεσμα, να σκέφτονται και να προτείνουν εναλλακτικές λύσεις, να τις αξιολογούν βάζοντας συγκεκριμένα κριτήρια και τελικά να επιλέγουν την καταλληλότερη λύση για το συγκεκριμένο ζήτημα στη συγκεκριμένη χρονική περίοδο.