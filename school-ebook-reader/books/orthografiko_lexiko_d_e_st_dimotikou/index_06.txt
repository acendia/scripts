ζενίθ (το) 


(Ουσιαστικό, άκλ.)


(ζε-νίθ)

                  [λόγ. < γαλλ. zenith]


1. το νοητό σημείο του ουρανού που βρίσκεται πάνω από το κεφάλι του παρατηρητή: ►Ο ήλιος βρίσκεται στο ζενίθ της διαδρομής του.

2. (μτφ.) το ανώτατο σημείο μιας εξέλιξης, το μεσουράνημα: ►Τον 5ο π.Χ . αιώνα ο πολιτισμός της Αθήνας βρέθηκε στο ζενίθ της ακμής του 

Αντίθ.: ναδίρ (1, 2)

Συνών.: αποκορύφωμα (2) 



ζεστός -ή, -ό


(Επίθετο, Ε1, έμψυχα και άψυχα)


(ζε-στός)

                  [ελνστ. ζεστὸς <αρχ. ζέω (= βράζω)]


1. αυτός που έχει υψηλή θερμοκρασία: ►Το καλοκαίρι είναι η πιο ζεστή εποχή του έτους.

2. (μτφ.) αυτός που δημιουργεί φιλική και εγκάρδια ατμόσφαιρα:►Είναι ένας ζεστός άνθρωπος, που σε κάνει να νιώθεις ευχάριστα.

Αντίθ.: κρύος, δροσερός, παγωμένος (1), ψυχρός (2)
Συνών.: θερμός (1, 2)
Προσδιοριζ.: άνθρωπος, ατμόσφαιρα (2)
Φράσεις: ►Ζεστό χρήμα (= το χρήμα που παίρνει κανείς αμέσως και χωρίς κρατήσεις) ►Παίρνω κάτι στα ζεστά (= ασχολούμαι με μεγάλη όρεξη)



ζήλια (η)


(Ουσιαστικό, Ο19)


(ζή-λια, γεν. -ας, πληθ. -ες, γεν. - )

                  [µεσν. ζήλια <ζηλῶ ]

το δυσάρεστο συναίσθημα που νιώθει κάποιος για κάτι που έχουν οι άλλοι και στερείται ο ίδιος: ►Τον τρώει συνέχεια η ζήλια για την προκοπή του γείτονά του. 
Συνών.: φθόνος, ζηλοτυπία, ζηλοφθονία
Σύνθ.: ζηλοφθονώ
Οικογ. Λέξ.: ζηλεύω, ζηλευτός, ζηλευτά (επίρρ.), ζηλιάρης
Προσδιορ.: ακατανόητη, ανυπόφορη 



ζημιώνω 


(Ρήμα, Ρ1)


(ενεστ. ζη-μι-ώ-νω, αόρ. ζημίωσα, παθ. αόρ. ζημιώθηκα, παθ. μτχ. ζημιωμένος)

                  [µεσν. ζηµιώνω <αρχ. ζηµιῶ ] 


(μτβ.) προκαλώ σε κάποιον κυρίως οικονομική βλάβη:►Τα υπερβολικά έξοδα ζημίωσαν την επιχείρηση.

Αντίθ.: κερδίζω
Συνών.: βλάπτω
Σύνθ.: αποζημιώνω
Οικογ. Λέξ.: ζημιά 



ζητώ 


(Ρήμα, Ρ5)


(ενεστ. ζη-τώ, αόρ. ζήτησα, παθ. αόρ. ζητήθηκα)

                  [αρχ. ζητῶ ] 


1. (μτβ.) ψάχνω να βρω κάτι, γυρεύω: ►Ζητούσε να βρει τη διεύθυνση κατοικίας που διέμενε ο φίλος του.

2. (μτβ.) απαιτώ, έχω την αξίωση να πάρω κάτι από κάποιον: ►Ζητώ να μου δώσεις αυτά που μου οφείλεις. 

Συνών.: αναζητώ (1)
Σύνθ.: αναζητώ, επιζητώ, αποζητώ, συζητώ
Οικογ. Λέξ.: ζήτημα, ζήτηση, ζητιάνος
Φράσεις: ►Ζητώ το χέρι (= ζητώ να παντρευτώ κάποια) ►Το ζητούμενο (= το αντικείμενο έρευνας)



ζυγίζω 


(Ρήμα, Ρ4)


(ενεστ. ζυ-γί-ζω, αόρ. ζύγισα, παθ. αόρ. ζυγίστηκα, παθ. μτχ. ζυγισμένος)

                  [µεσν. ζυγίζω <αρχ. ζυγὸς]


1. (μτβ.) βρίσκω με τη ζυγαριά το βάρος ενός αντικειμένου:  ►Περιμένω να ζυγίσω τα μήλα που αγόρασα.
2. (μτβ.) (μτφ.) εκτιμώ, υπολογίζω την αξία κάποιου: 
                  ►Τον ζύγισα καλά και κατάλαβα ότι είναι ένας πολύ ικανός άνθρωπος.
3. (αμτβ.) είμαι υπολογίσιμος: 
                  ►Τα λόγια του ζύγισαν πολύ στην τελική απόφαση.

Συνών.: ζυγιάζω (1), κρίνω (2), βαραίνω, επηρεάζω (3)
Σύνθ.: καλοζυγίζω, ισοζυγίζω
Οικογ. Λέξ.: ζύγιση, ζύγισμα, ζυγιστικά (τα)



ζωή (η)


(Ουσιαστικό, Ο24)


(ζω-ή)

                  [αρχ. ζωὴ < ζῶ ] 


1. το σύνολο των λειτουργιών, όπως η αναπνοή, η αναπαραγωγή, η θρέψη κ.ά., που διαφοροποιούν τα έμβια όντα (ανθρώπους, ζώα, φυτά) από τα άψυχα αντικείμενα:
                  ►Η αναπνοή δείχνει ότι ένας οργανισμός βρίσκεται στη ζωή.
2. το χρονικό διάστημα από τη γέννηση ως το θάνατο ενός ζωντανού οργανισμού:►Πέρασε όλη του τη ζωή με πολλές στερήσεις.
3. η ζωντάνια, η ενεργητικότητα: ►Οι νέοι άνθρωποι είναι γεμάτοι ζωή και ανησυχίες.
4. ο τρόπος και οι συνθήκες που ζει κάποιος: ►Η καθιστική ζωή κάνει κακό στην υγεία.

Αντίθ.: θάνατος
Συνών.: βίος (2), ζωτικότητα (3)
Σύνθ.: ζωογόνος, ζωοδότης, μακροζωία
Οικογ. Λέξ.: ζωηρός, ζωηράδα, ζωηρότητα, ζωηρεύω
Προσδιορ.: ειρηνική, ελεύθερη, κοινωνική, κοσμική, νομαδική, οικογενειακή, πνευματική, πολιτική, σχολική (4) 
Φράσεις: ►Ζωή σε λόγου σας / σε σας (= συλλυπητήρια ευχή σε συγγενείς νεκρού) ►Ζωή και κότα (= ξένοιαστη ζωή) ►Ζωή χαρισάμενη (= ευτυχισμένη ζωή) ►Κάνω τη ζωή κάποιου ποδήλατο /πατίνι (= ταλαιπωρώ, βασανίζω)



ζωηρός -ή, -ό


(Επίθετο, Ε1, έμψυχα και άψυχα)


(ζω-η-ρός)

                  [µεσν. ζωηρὸς <ζωὴ ] 


1. (για πρόσωπα) αυτός που έχει ζωντάνια, ο δραστήριος, ο ενεργητικός, ο ανήσυχος: 
                  ►Πρόκειται για ένα ζωηρό και δραστήριο άτομο.
2. (μτφ.) (για πράγματα) έντονος: ►Φοράει μια μπλούζα με ζωηρά χρώματα. 

Αντίθ.: ήσυχος, φρόνιμος, πειθαρχημένος (1)
Συνών.: απειθάρχητος,ανυπάκουος (1)
Σύνθ.: ζωηρόχρωμος
Οικογ. Λέξ.: ζωή, ζωηρότητα, ζωηράδα, ζωηρεύω
Προσδιοριζ: παιδί (1), ενδιαφέρον, χρώμα (2)