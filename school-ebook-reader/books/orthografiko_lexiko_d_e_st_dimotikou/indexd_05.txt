9. Το λεξιλόγιο

των Η/Υ


Αποθήκευση (Save): Η ενέργεια µε την οποία µεταφέρουµε αρχεία σε κάποιο µέσο αποθήκευσης (σκληρό δίσκο, βλ.λ.), (δισκέτα, βλ. λ.), (ψηφιακό δίσκο, βλ. λ.), για να τα διαβάσουµε ή να τα ξαναχρησιµοποιήσουµε αργότερα. 


Αρχείο (File): Σύνολο από δεδοµένα που µπορούν να χρησιµοποιηθούν από τον υπολογιστή. Κάθε αρχείο έχει τη δική του ταυτότητα, που περιλαµβάνει όνοµα, µέγεθος και ηµεροµηνία δηµιουργίας. 


Αρχική σελίδα (Home page): Η πρώτη σελίδα ενός δικτυακού τόπου στο Διαδίκτυο (βλ. λ.). Συνήθως δείχνει τι περιέχουν οι υπόλοιπες σελίδες. 


Ασφάλεια: Αποτροπή των διαφόρων κινδύνων που απειλούν έναν χρήστη του διαδικτύου. 'Οπως στη ζωή µας, έτσι και στο Διαδίκτυο, πρέπει να ακολουθούµε κάποιους κανόνες ασφαλείας. Έτσι: 


Ποτέ µη δίνεις σε αγνώστους την ηλεκτρονική σου διεύθυνση (e-mail) ή άλλα προσωπικά σου στοιχεία. 
Ποτέ µη δίνεις σε κανέναν τους κωδικούς πρόσβασης (βλ. λ.) (Password). 


Γραµµή εργαλείων (Toolbar): Μια οµάδα από κουµπιά στην οθόνη. Πατώντας το αριστερό πλήκτρο του ποντικιού (δηλ. κάνοντας κλικ πάνω τους) µπορούµε να κάνουµε διάφορες εργασίες (Αποθήκευση εργασίας (βλ. λ.), εκτύπωση ή αλλαγή γραµµατοσειράς, χρώµα γραµµατοσειράς κ.λπ.). 


Διαδίκτυο (Internet): Παγκόσµιο δίκτυο στο οποίο είναι συνδεδεµένοι εκατοµµύρια υπολογιστές. Μέσω αυτών µπορούµε να δούµε αρχεία και ιστοσελίδες (βλ. λ.) ή να επικοινωνήσουµε. Στο Διαδίκτυο µπορείς, επίσης, να: 


Βλέπεις ειδήσεις και να διαβάζεις εφηµερίδες και περιοδικά από όλο τον κόσµο. 
Επισκέπτεσαι ηλεκτρονικά µουσεία σε κάθε γωνιά της γης. 
Βρίσκεις πληροφορίες κάθε είδους. 
Μεταφέρεις στον υπολογιστή σου διάφορα προγράµµατα, παιχνίδια και µουσική.