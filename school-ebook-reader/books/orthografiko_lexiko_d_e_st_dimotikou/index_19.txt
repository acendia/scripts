ταιριάζω


(Ρήμα, Ρ1)


(ενεστ. ται-ριά-ζω, αόρ. ταίριασα, παθ. αόρ. ταιριάστηκα, παθ. μτχ. ταιριασμένος)

                  [µεσν. ταιριάζω < ταίρι]

1. (μτβ.) δημιουργώ ένα αρμονικό σύνολο από ανόμοια πράγματα: ►Αγόρασα ένα κόκκινο μπλουζάκι, για να το ταιριάσω με την μπλε φούστα.

2. (αμτβ.) (γ΄ πρόσ.) είναι σωστό, αρμόζει:  ►Στους ηλικιωμένους ταιριάζει να μιλάμε πάντα με σεβασμό.
Συνών.: συνταιριάζω, συνδυάζω (1), πρέπει (2)
Οικογ. Λέξ.: ταίριασμα, ταιριασμένος, ταιριαστός
Φράσεις: ►Ταιριάζουν τα χνώτα μας (= συμφωνούμε) ►Τα ταιριάξαμε (= τα συμφωνήσαμε)



τακτικός, -ή, -ό  και ταχτικός


(Επίθετο, Ε1, έμψυχα και άψυχα)


(τα-κτι-κός)

                  [λόγ. < αρχ. τάσσω]

1. αυτός που γίνεται με ορισμένη τάξη και σε ορισμένο χρόνο:  ►Τα πλοία κάνουν τακτικά δρομολόγια από τον Πειραιά για την Κρήτη.
2. ακριβής, συνεπής, μεθοδικός: ►Είναι πάντοτε τακτικός και επιμελής μαθητής.
3. αυτός που έχει μόνιμη θέση: ►Είναι τακτικός υπάλληλος του Ταχυδρομείου.
Αντίθ.: άτακτος (1), προσωρινός, έκτακτος (3)
Οικογ. Λέξ.: τακτική, τακτικά (επίρρ.), τακτικότητα
Προσδιοριζ.: συγκοινωνία (1), αναγνώστης (1, 2)
Φράσεις: ►Τακτικά αριθμητικά (= φανερώνουν τη σειρά που κατέχει κάποιος) ►Τακτικός στρατός (= ο μόνιμος και οργανωμένος στρατός)



ταλαιπωρώ


(Ρήμα, Ρ6)


(ενεστ. τα-λαι-πω-ρώ, αόρ. ταλαιπώρησα, παθ. αόρ. ταλαιπωρήθηκα, παθ. μτχ. ταλαιπωρημένος)

                  [λόγ. < αρχ. ταλαιπωρῶ ]

(μτβ.) κάνω κάποιον να υποφέρει σωματικά ή ψυχικά: ►Αυτό το ζήτημα ταλαιπώρησε ολόκληρη την οικογένεια.
Συνών.: βασανίζω, τυραννώ
Σύνθ.: καταταλαιπωρώ
Οικογ. Λέξ.: ταλαίπωρος, ταλαιπωρία



ταμείο (το)


(Ουσιαστικό, Ο32)


(τα-μεί-ο)

                  [µτγν. ταµεῖον < αρχ. ταµιεῖον < ταµιεύω]

1. η αρμόδια υπηρεσία για την είσπραξη και την πληρωμή χρημάτων: ►Το Δημόσιο Ταμείο εισπράττει τα δημόσια έσοδα και πληρώνει τα δημόσια έξοδα.
2. γραφείο όπου γίνονται εισπράξεις και πληρωμές από τον ταμία: ►Το ταμείο του θεάτρου ανοίγει δύο ώρες, προτού να αρχίσει η παράσταση.
3. χρηματοκιβώτιο: ►Το κεντρικό ταμείο της Τράπεζας ανοίγει και κλειδώνει με συγκεκριμένο κωδικό.
Οικογ. Λέξ.: ταμίας, ταμειακός, ταμιευτήριο
Προσδιορ.: ασφαλιστικό, διεθνές, νομισματικό (1)
Φράσεις: ►Σπάει ταμεία (= έχει μεγάλη εισπρακτική επιτυχία) ►Κλείνω ταμείο (= κάνω απολογισμό εισόδων και εξόδων)



τάξη (η)


(Ουσιαστικό, Ο27)


(τά-ξη, γεν. -ης, -εως, πληθ. -εις)

                  [αρχ. τάξις < τάσσω (= ορίζω)]

1. η τακτοποίηση των πραγμάτων στη σωστή θέση: ►Έχει πάντοτε μεγάλη τάξη στο δωμάτιό του.
2. το σύνολο των μαθητών που παρακολουθούν τα μαθήματα που αντιστοιχούν σ’ ένα σχολικό έτος: ►Η Tρίτη τάξη πήγε σήμερα εκδρομή.
3. η αίθουσα διδασκαλίας: ►Η τάξη μας είναι μεγάλη και φωτεινή.
4. κάθε σύνολο ανθρώπων με ίδια κοινωνική και οικονομική κατάσταση ή κοινό επάγγελμα: ►Στην αρχαία Σπάρτη υπήρχε η τάξη των ειλώτων.
Αντίθ.: αταξία, ακαταστασία (1)
Συνών.: διάταξη, τοποθέτηση
Σύνθ.: ένταξη, παράταξη, σύνταξη
Οικογ. Λέξ.: ταξικός
Προσδιορ.: απόλυτη, παραδειγματική (1), αγροτική, εργατική, επαγγελματική (4)
Φράσεις: ►Πρῶτος τῇ τάξει (= ο ανώτερος στην ιεραρχία) ►Πρώτης τάξεως (= εκλεκτός)



ταξίδι (το)


(Ουσιαστικό, Ο36)


(τα-ξί-δι, γεν. -ιού, πληθ. -ια)

                  [µεσν. < ελνστ. ταξίδιον (= εκστρατεία) < υποκορ. του αρχ. τάξις]

η μετακίνηση από έναν τόπο σε κάποιον άλλο με μεταφορικό μέσο: ►Μόλις επέστρεψε από ένα ταξίδι, που είχε κάνει στα νησιά του Β.Αιγαίου.
Σύνθ.: καλοτάξιδος
Οικογ. Λέξ.: ταξιδεύω, ταξιδευτής, ταξιδιάρης, ταξιδιάρικος, ταξιδιώτης, ταξιδιωτικός
Προσδιορ.: αεροπορικό, επαγγελματικό, αξέχαστο, σύντομο, κουραστικό, παρθενικό
Φράσεις: ►Ταξίδι του μέλιτος (= το γαμήλιο ταξίδι που κάνουν οι νεόνυμφοι) ►Ταξίδι αστραπή (= πολύ σύντομο)



ταπεινός, -ή, -ό


(Επίθετο, Ε1, έμψυχα)


(τα-πει-νός)

                  [λόγ. < αρχ. ταπεινὸς]

αυτός που δεν είναι αλαζόνας, ο σεμνός: ►Στη ζωή του παρέμεινε ταπεινός άνθρωπος, παρά τις μεγάλες επιτυχίες που γνώρισε.
Συνών.: μετριόφρονας
Σύνθ.: ταπεινοφροσύνη
Οικογ. Λέξ.: ταπεινά (επίρρ.), ταπεινότητα
Φράσεις: ►Κατά την ταπεινή μου γνώμη (= κατά την προσωπική μου άποψη)



τάση (η) 


(Ουσιαστικό, Ο27)


(τά-ση, γεν. -ης, -εως, πληθ. -εις)

                  [αρχ. τάσις < τάσσω (= ορίζω)]

1. η προτίμηση κάποιου για κάτι που το επιθυμεί ή τον ευχαριστεί, η ιδιαίτερη κλίση:  ►Ο φίλος μου έχει την τάση να διαβάζει ιστορικά μυθιστορήματα.

2. (φυσ.) η διαφορά δυναμικού στα άκρα ενός αγωγού που είναι η αιτία του ηλεκτρικού ρεύματος στον αγωγό: ►Τα καλώδια της Δ.Ε.Η. έχουν ηλεκτρικό ρεύμα υψηλής τάσης.
Οικογ. Λέξ.: τείνω

Προσδιορ.: ανανεωτική, ανοδική, πτωτική, ιδεολογική, πολιτική (1)



ταυτότητα (η) 


(Ουσιαστικό, Ο22)


(ταυ-τό-τη-τα)

                  [λόγ. < αρχ. ταυτότης < ταὐτὸν]

1. απόλυτη συμφωνία ή ομοιότητα: ►Υπάρχει ταυτότητα απόψεων για την ανάγκη να προστατεύσουμε το περιβάλλον.
2. τα χαρακτηριστικά που ξεχωρίζουν ένα άτομο, ένα λαό ή έναν πολιτισμό από κάποιον άλλο: ►Οι παραδόσεις αποτελούν ένα σημαντικό στοιχείο της νεοελληνικής μας ταυτότητας.
3. επίσημο δελτίο με τη φωτογραφία και τα ατομικά στοιχεία του κατόχου του: ►Η φοιτητική ταυτότητα βεβαιώνει ότι ο κάτοχός της είναι φοιτητής.
Συνών.: σύμπτωση (1), φυσιογνωμία (2)
Προσδιορ.: εθνική, πολιτισμική (2), αστυνομική, δημοσιογραφική, μαθητική, φοιτητική (3)
Φράσεις: ►Μαθηματική ταυτότητα (= η ισότητα ανάμεσα σε δύο αλγεβρικές παραστάσεις)



ταχύτητα (η)


(Ουσιαστικό, Ο22)


(τα-χύ-τη-τα, γεν. -ας, πληθ. -ες)

                  [αρχ. ταχυτὴς, -υτῆτος < ταχὺς]

1. το να κινείται, να παράγει κάτι ή να ενεργεί κανείς με γρήγορο τρόπο: ►Η ανάπτυξη της τεχνολογίας γίνεται κατά τα τελευταία χρόνια με μεγάλη ταχύτητα.

2. (φυσ.) το διάστημα που διανύεται από κινητό σώμα σε ορισμένη χρονική μονάδα:  ►Στις εθνικές οδούς υπάρχει ανώτατο όριο ταχύτητας για όλα τα αυτοκίνητα.
Συνών.: γρηγοράδα (1)
Οικογ. Λέξ.: ταχύς, ταχέως (επίρρ.)
Προσδιορ.: πρώτη, ιλιγγιώδης, υπερβολική (1)
Φράσεις: ►Κεκτημένη ταχύτητα (= για κάτι που γίνεται αυθόρμητα και χωρίς σκέψη) ►Με την ταχύτητα του φωτός (= πολύ γρήγορα)



τείνω


(Ρήμα, Ρ1)


(ενεστ. τεί-νω, παρατ. έτεινα, παθ. αόρ. (επεκ)τάθηκα, παθ. μτχ. τεταμένος)

                  [αρχ. τείνω]

1. (μτβ.) τεντώνω, απλώνω:  ►Μου έτεινε το χέρι και ζήτησε την υποστήριξή μου.

2. (μτβ.) αποβλέπω, αποσκοπώ σε κάτι: ►Όλα τα μέτρα της Τροχαίας τείνουν στον περιορισμό των ατυχημάτων.
Συνών.: προβάλλω (1), κατατείνω (2)
Σύνθ.: εκτείνω, εντείνω, παρατείνω, προτείνω
Οικογ. Λέξ.: τάση



τείχος (το)


(Ουσιαστικό, Ο37)


(τεί-χος, γεν. -ους, πληθ. -η)

                  [λόγ. < αρχ. τεῖχος] 


Προσοχή! 


τα τείχη – οι τοίχοι – η τύχη

1. ψηλό αμυντικό οχύρωμα γύρω από μια πόλη ή περιοχή:  ►Τα τείχη των πόλεων κτίζονταν, για να τις προφυλάσσουν από τις επιδρομές.

2. οτιδήποτε εμποδίζει, προστατεύει, απομακρύνει:  ►Οι αμυντικοί παίχτες δημιουργούν ένα πραγματικό τείχος, όταν επιτίθενται οι αντίπαλοι.
Σύνθ.: τειχοποιία
Οικογ. Λέξ.: τειχίζω, τείχιση, τείχισμα
Προσδιορ.: απόρθητο, μεσαιωνικό (1)
Φράσεις: ►Εντός / εκτός των τειχών (= μέσα ή έξω από μια οργανωμένη ομάδα ανθρώπων) ►Το τείχος του Βερολίνου (= το τείχος που χώριζε το ανατολικό από το δυτικό Βερολίνο από το 1961 έως το 1989)



τεκμήριο (το)


(Ουσιαστικό, Ο34)


(τεκ-μή-ρι-ο, γεν. -ίου, πληθ. -α) 

                  [αρχ. τεκµήριον < τεκµαίροµαι (= συµπεραίνω)]

αποδεικτικό στοιχείο στο οποίο μπορεί να στηριχτεί κανείς για την εξαγωγή συμπερασμάτων: ►Η καλή συμπεριφορά που έδειξε μέχρι τώρα δεν αποτελεί υποχρεωτικά τεκμήριο αθωότητας.
Συνών.: πειστήριο
Οικογ. Λέξ.: τεκμηριώνω, τεκμηρίωση
Προσδιορ.: δικαστικό, φορολογικό 
Φράσεις: ►Κατά τεκμήριο (= όπως αποδεικνύεται από γνωστά στοιχεία)



τέκνο (το)


(Ουσιαστικό, Ο32)


(τέκ-νο)

                  [λόγ. < αρχ. τέκνον < τίκτω (= γεννώ)]

1. το παιδί: ►Αυτό είναι το τέταρτο τέκνο της οικογένειας.
2. ο απόγονος: ►Οι Δωριείς θεωρούνται τέκνα του Ηρακλή.
3. αυτός που κατάγεται από κάποια χώρα ή περιοχή: ►Ο Ελευθέριος Βενιζέλος είναι γνήσιο τέκνο της Κρήτης.
Συνών.: γόνος, γιος, κόρη (1), γέννημα (3)
Σύνθ.: τεκνοποίηση, πολύτεκνος
Προσδιορ.: θετό, γνήσιο, πνευματικό, υιοθετημένο (1)
Φράσεις: ►Καὶ σύ, τέκνον Βροῦτε; (= όταν δέχεται κανείς πλήγμα από πρόσωπο της εμπιστοσύνης του)



τελετή (η)


(Ουσιαστικό, Ο24)


(τε-λε-τή)

                  [λόγ. < αρχ. τελετὴ < τελῶ ]

1. επίσημος πολιτικός, στρατιωτικός ή θρησκευτικός εορτασμός, με πανηγυρικό συνήθως χαρακτήρα: ►Η τελετή έναρξης των Ολυμπιακών Αγώνων της Αθήνας το 2004 έγινε με μεγάλη επιτυχία.

2. η τέλεση θρησκευτικού μυστηρίου ή άλλης ιερής ακολουθίας: ►Στις 6 Ιανουαρίου κάθε έτους γίνεται η τελετή αγιασμού των υδάτων.
Συνών.: ιεροτελεστία (2) 
Σύνθ.: τελετουργία, τελετάρχης
Οικογ. Λέξ.: τελώ, τέλεση
Προσδιορ.: σεμνή, λαμπρή (1, 2)



τέρας (το)


(Ουσιαστικό, Ο42)


(τέ-ρας, γεν. -ατος, πληθ. -ατα)

                  [αρχ. τέρας]

1. κάθε πλάσμα που δεν έχει φυσιολογική διάπλαση: ►Η κατσίκα γέννησε ένα τέρας με δυο κεφάλια.
2. φανταστικό και τρομακτικό δημιούργημα: ►Οι Στυμφαλίδες Όρνιθες ήταν μυθολογικά τέρατα.
3. (μτφ.) άνθρωπος με ανάρμοστη συμπεριφορά: ►Ο τρόπος που συμπεριφέρεται στους δικούς του δείχνει πως πρόκειται για ένα πραγματικό τέρας.
4. καθετί που εμφανίζεται ως κάτι το ιδιαίτερο και ασυνήθιστο: ►Ξέρει τόσα πολλά ώστε αποτελεί ένα πραγματικό τέρας γνώσεων.
Συνών.: έκτρωμα (1)
Σύνθ.: τερατούργημα, τερατόμορφος
Οικογ. Λέξ.: τεράστιος, τερατώδης
Προσδιορ.: εξωγήινο (2), υπερφυσικό (1, 2)
Φράσεις: ►Σημεία και τέρατα (= γεγονότα ή έργα που μας αφήνουν άναυδους)



τέχνη (η)


(Ουσιαστικό, Ο25)


(τέ-χνη)

                  [αρχ. τέχνη]

1. κάθε δημιούργημα που εκφράζει το συναισθηματικό κόσμο του ανθρώπου και προκαλεί αισθητική απόλαυση:  ►Ο Παρθενώνας αποτελεί ένα αξεπέραστο έργο τέχνης.
2. η ιδιαίτερη ικανότητα στην εκτέλεση έργου: ►Η καλή μαγειρική χρειάζεται τέχνη και φαντασία.
3. όλα όσα είναι απαραίτητα για την άσκηση ενός χειρωνακτικού επαγγέλματος: ►Έμαθε από μικρός την τέχνη του μαραγκού.
Συνών.: μαστοριά (2, 3)
Σύνθ.: τεχνοτροπία, τεχνογνωσία, τεχνοκριτικός, τεχνοκράτης, τεχνολογία, άτεχνος, περίτεχνος, λογοτεχνία
Οικογ. Λέξ.: τέχνασμα, τεχνητός, τεχνικός, τεχνική (η), τεχνηέντως (επίρρ.), τεχνητά (επίρρ.), τεχνικά(επίρρ.)
Προσδιορ.: αρχαία, κλασική, βυζαντινή, γεωμετρική, λαϊκή (1)
Φράσεις: ►Καλές τέχνες (=αρχιτεκτονική, γλυπτική, ζωγραφική, ποίηση, μουσική, χορός) ►Η έβδομη τέχνη (= ο κινηματογράφος)
Παροιμ.: ►Μάθε τέχνη κι άστηνε, κι αν πεινάσεις πιάστηνε



τεχνολογία (η)


(Ουσιαστικό, Ο19)


(τε-χνο-λο-γί-α)

                  [µτγν. τεχνολογία < τεχνολόγος < τέχνη + λόγος]

1. η εφαρμογή των τεχνικών και επιστημονικών γνώσεων στη βιομηχανία και το εμπόριο:  ►Η ανάπτυξη της τεχνολογίας τροφίμων κατά τον 20ο αιώνα άλλαξε τις συνήθειες διατροφής.
2. οι κατακτήσεις του ανθρώπου στον τεχνικό τομέα:  ►Τα αυτοκίνητα της τελευταίας δεκαετίας ξεχωρίζουν για την υψηλή τεχνολογία τους.
3. (γραμμ.) η γραμματική αναγνώριση των λέξεων ενός κειμένου: ►Η τεχνολογία των λέξεων ήταν παλιότερα πολύ συνηθισμένη άσκηση.
Οικογ. Λέξ.: τεχνολογώ, τεχνολόγος, τεχνολογικός

Προσδιορ.: σύγχρονη, διαστημική, ιατρική, εκπαιδευτική (2)



τηλεόραση (η)


(Ουσιαστικό, Ο28)


(τη-λε-ό-ρα-ση, γεν. -ης, -άσεως, πληθ. -άσεις)

                  [µεταφρ. δάν. αγγλ. television <tele (τῆλε) + vision]

1. η μετάδοση σε μακρινή απόσταση εικόνας και ήχου με τη βοήθεια ηλεκτρομαγνητικών κυμάτων:  ►Η ελληνική τηλεόραση μεταδίδει πολλές φορές προγράμματα με εκπαιδευτικό περιεχόμενο.

2. συσκευή για τη λήψη προγραμμάτων, δέκτης: ►Αγοράσαμε πρόσφατα μια έγχρωμη φορητή τηλεόραση.
Συνών.: τηλεοπτικός δέκτης (2)

Προσδιορ.: ασπρόμαυρη, έγχρωμη, δορυφορική, καλωδιακή, εκπαιδευτική (1, 2), ιδιωτική, κρατική (1)



τίθεμαι


(Ρήμα)


(ενεστ. τί-θε-μαι παθ. αόρ. τέθηκα)

                  [αρχ. τίθεµαι]

(αμτβ.) τοποθετούμαι, παίρνω θέση: ►Ο υποδιευθυντής του σχολείου τέθηκε υπεύθυνος των σχολικών εκδρομών.
Οικογ. Λέξ.: θετός, θέση, θέμα, θεσμός, θήκη

Φράσεις: ►Τίθεμαι επικεφαλής (= προπορεύομαι, αναλαμβάνω τη διεύθυνση) ►Τίθεμαι επί ποδός (=κινητοποιούμαι) ►Τίθεμαι προ των ευθυνών μου (=καλούμαι να αναλάβω τις ευθύνες μου) ►Δεν τίθεται θέμα (= δεν υπάρχει πρόβλημα)



τιμή (η)


(Ουσιαστικό, Ο24)


(τι-μή)

                  [λόγ. < αρχ. τιµῶ< τίω (= αποδίδω τιµή, σέβοµαι)]

1. η αξία ενός πράγματος ή μιας υπηρεσίας, συνήθως σε χρήματα: ►Τα καταστήματα έχουν χαμηλότερες τιμές στα προϊόντα τους κατά την περίοδο των εκπτώσεων.

2. η καλή φήμη, η κοινωνική εκτίμηση: ►Δεν επιτρέπω σε κανέναν να προσβάλλει την προσωπική μου τιμή.
Σύνθ.: τιμάριθμος, τιμοκατάλογος, τιμολόγιο, ισότιμος, επίτιμος, αντίτιμο
Οικογ. Λέξ.: τίμιος, τιμιότητα, τίμημα, τιμητικός, τίμια (επίρρ.), τιμητικά (επίρρ.)
Φράσεις: ►Τιμής ένεκεν (= σε ένδειξη σεβασμού) ►Λόγω τιμής (= στο λόγο μου)
Παροιμ.: ►Η τιμή τιμή δεν έχει και χαρά στον που την έχει



τιμώ  


(Ρήμα, Ρ5)


(ενεστ. τι-μώ, αόρ. τίμησα, παθ. αόρ. τιμήθηκα, παθ. μτχ. τιμημένος)

                  [αρχ. τιµῶ < τιµὴ ]

1. (μτβ.) εκδηλώνω το σεβασμό μου σε κάποιον, απονέμω τιμή σε κάποιον: ►Στις 25 Νοεμβρίου τιμούμε τους αγωνιστές της Εθνικής Αντίστασης. 

                2. (μτβ.) (μέσ., γ΄ πρόσ.) κοστίζει: ►Αυτός ο ζωγραφικός πίνακας τιμάται πεντακόσια ευρώ.
Συνών.: σέβομαι (1), στοιχίζω (2)
Σύνθ.: αποτιμώ, εκτιμώ,ε πιτιμώ, προτιμώ, υποτιμώ
Φράσεις: ►Τιμώ την υπόσχεσή μου (= κρατώ το λόγο μου) ►Τιμά με την παρουσία του (= παρευρίσκεται ως επίσημο πρόσωπο)



τμήμα (το) 


(Ουσιαστικό, Ο39)


(τμή-μα, γεν. -ατος, πληθ. -ατα)

                  [αρχ. τµῆµα]

1. κομμάτι, μέρος ενός συνόλου: ►Η Τετάρτη τάξη του σχολείου μας αποτελείται από δύο τμήματα.

2. (μαθημ.) το μέρος μιας ευθείας ή μιας επιφάνειας:  ►Τμήμα κύκλου είναι το μέρος της επιφάνειας του κύκλου που περιλαμβάνεται ανάμεσα σ’ ένα τόξο και στην αντίστοιχη χορδή.
Συνών.: τεμάχιο, τομέας (1)
Σύνθ.: τμηματάρχης
Οικογ. Λέξ.: τμηματικός, τμηματικά (επίρρ.)
Προσδιορ.: ευθύγραμμο, κυκλικό (2)



τοίχος (ο) 


(Ουσιαστικό, Ο14)


(τοί-χος, γεν. -ου, πληθ. -οι)

                  [αρχ. τοῖχος] 


Προσοχή!


οι τοίχοι – τα τείχη – η τύχη

κτίσμα από πέτρες, τούβλα ή άλλο υλικό, για να διαχωριστεί ή να περιφραχτεί ένας χώρος: ►Έβαψαν τους τοίχους του σχολείου με ζωηρά χαρούμενα χρώματα.
Σύνθ.: τοιχοκόλληση, μαντρότοιχος, τοιχογραφία, μεσοτοιχία, τοιχοποιία

Φράσεις: ►Χτυπώ το κεφάλι μου στον τοίχο (= μετανιώνω για κάτι που έκανα) ►Και οι τοίχοι έχουν αυτιά (= μίλα χαμηλόφωνα, γιατί κάποιος μπορεί να μας ακούσει) ►Κολλάω κάποιον στον τοίχο (= αποστομώνω κάποιον)



τόκος (ο)


(Ουσιαστικό, Ο14)


(τό-κος)

                  [αρχ. τόκος]

το κέρδος που προκύπτει από κατάθεση χρημάτων στην Τράπεζα ή από δανεισμό: ►Από τα χρήματα που κατέθεσε στην Τράπεζα πήρε διακόσια ευρώ τόκο.
Σύνθ.: τοκογλύφος, επιτόκιο
Οικογ. Λέξ.: τοκίζω, τοκισμός, τοκιστής
Προσδιορ.: νόμιμος, τραπεζικός



τολμηρός, -ή, -ό 


(Επίθετο, Ε1, έμψυχα)


(τολ-μη-ρός)

                  [λόγ. < αρχ. τολµηρὸς < τόλµη]

1. θαρραλέος, αποφασιστικός, ριψοκίνδυνος: ►Ο Κολόμβος ήταν ένας τολμηρός θαλασσοπόρος.

2. θρασύς, προκλητικός: ►Έκανε τολμηρές και ανεπίτρεπτες χειρονομίες. 
Αντίθ.: άτολμος (1), συνεσταλμένος (2)
Συνών.: άφοβος, αποφασιστικός (1)
Οικογ. Λέξ.: τολμώ, τόλμη, τόλμημα



τόνος (ο)


(Ουσιαστικό, Ο14)


(τό-νος, γεν. -ου, πληθ. -οι)

                  [αρχ. τόνος < τείνω (= τεντώνω)]


Προσοχή!


►τόνος = μονάδα βάρους που ισοδυναμεί με 1000 κιλά

                  ►τόννος = είδος ψαριού

1. (γραμμ.) το σημάδι που σημειώνουμε πάνω στο φωνήεν της συλλαβής που προφέρεται πιο δυνατά: ►Ο τόνος που χρησιμοποιούμε σήμερα είναι η οξεία.

2. ένταση και χροιά της φωνής: ►Χαμήλωσε τον τόνο της φωνής σου, για να μην ενοχλούμε τους γείτονες.
Προσδιοριζ.: σχέδιο, περιγραφή (1)
Συνών.: τονικό σημείο (1)
Σύνθ.: άτονος, παράτονος, οξύτονος, παροξύτονος, προπαροξύτονος
Προσδιορ.: απαλός, δραματικός, εύθυμος, ρητορικός, μελαγχολικός (2)
Φράσεις: ►Ανεβάζω τους τόνους (= αυξάνω την ένταση της φωνής) ►Επαναλαμβάνω σε όλους τους τόνους (= επαναλαμβάνω με έμφαση)



τονώνω


(Ρήμα, Ρ1)


(ενεστ. το-νώ-νω, αόρ. τόνωσα, παθ. αόρ. τονώθηκα, παθ. μτχ. τονωμένος)

                  [µτγν. τονῶ < αρχ. τόνος]

1. (μτβ.) δίνω σε κάτι δύναμη, ενισχύω, δυναμώνω: ►Ένα πλούσιο πρωινό είναι απαραίτητο, γιατί τονώνει τον ανθρώπινο οργανισμό.

2. (μτβ.) ενισχύω ψυχικά, εμψυχώνω: ►Με τόνωσε πάρα πολύ με τα καλά λόγια που μου είπε.
Αντίθ.: εξασθενίζω, αδυνατίζω (1)
Συνών.: ενδυναμώνω (1)
Οικογ. Λέξ.: τόνος, τόνωση, τονωτικός



τοξικός, -ή, -ό


(Επίθετο, Ε1, άψυχα)


(το-ξι-κός)

                  [λόγ. < γαλλ. toxique < αρχ. τόξον]

που περιέχει δηλητηριώδεις ουσίες: ►Κάποια φάρμακα περιέχουν τοξικές ουσίες.
Σύνθ.: τοξικολογία, τοξικομανής
Οικογ. Λέξ.: τοξικότητα, τοξίνες (οι)
Προσδιοριζ.: αέρια (τα), νέφος, ουσίες (οι), απόβλητα (τα)



τόπος (ο) 


(Ουσιαστικό, Ο14)


(τό-πος, γεν. -ου, πληθ. -οι)

                  [αρχ. τόπος]

1. έκταση γης, τοποθεσία:►Οι γονείς του ζουν σ’ έναν άγονο τόπο.
2. συγκεκριμένη περιοχή, πατρίδα: ►Η αρχαία Αθήνα είναι ο τόπος που γεννήθηκε η δημοκρατία.
3. ο χώρος που καταλαμβάνει κάποιος ή κάτι: ►Η βιβλιοθήκη πιάνει πολύ τόπο στο σπίτι.
Σύνθ.: ερημότοπος, τοπογράφος, τοπωνύμιο
Οικογ. Λέξ.: τοπικός, τοπικιστής
Προσδιορ.: αρχαιολογικός, απρόσιτος, φιλόξενος, γεωμετρικός (1) 
Φράσεις: ►Δίνω τόπο στην οργή (= συγκρατώ το θυμό μου) ►Είναι εκτός τόπου και χρόνου (= δεν αντιλαμβάνεται σωστά τα πράγματα)
Παροιμ.: ►Παπούτσια από τον τόπο σου κι ας είναι μπαλωμένα 



τουρισμός (ο)


(Ουσιαστικό, Ο13)


(του-ρι-σμός)

                  [λόγ. < γαλλ. tourisme < αγγλ. tourism < λατ. tornare < αρχ. τόρνος]

1. προσωρινή μετακίνηση ανθρώπων από τον τόπο που μένουν σε κάποιον άλλον, για να ψυχαγωγηθούν και να επισκεφτούν διάφορα αξιοθέατα: ►Ο τουρισμός φέρνει στη χώρα μας σημαντικό συνάλλαγμα.

2. ιδιωτικοί και κρατικοί φορείς που ασχολούνται με την προσέλκυση και εξυπηρέτηση ξένων και ντόπιων επισκεπτών: ►Τα ταξιδιωτικά γραφεία συμβάλλουν στην ανάπτυξη του τουρισμού.
Σύνθ.: αγροτοτουρισμός, οικοτουρισμός
Οικογ. Λέξ.: τουρίστας, τουριστικός
Προσδιορ.: εσωτερικός, παραθαλάσσιος, χειμερινός, εκπαιδευτικός (1)
Φράσεις: ►Κοινωνικός τουρισμός (= η βοήθεια του κράτους προς τις ασθενέστερες τάξεις για φτηνές ή δωρεάν διακοπές)



τραβώ


(Ρήμα, Ρ5)


(ενεστ. τρα-βώ, αόρ. τράβηξα, παθ. αόρ. τραβήχτηκα, παθ. μτχ. τραβηγμένος)

                  [µεσν. τραυῶ < τραυίζω < ταυρίζω < ταῦρος]

1. (μτβ.) ασκώ δύναμη σε κάποιον ή κάτι, για να το μετακινήσω προς το μέρος μου:  ►Οι ψαράδες, όταν μαζεύουν τα δίχτυα, τα τραβούν με μεγάλη δύναμη.
2. (μτβ.) (μτφ.) υποφέρω, ταλαιπωρούμαι: ►Ο παππούς μου τράβηξε πολλά κατά τη διάρκεια του πολέμου.
3. (αμτβ.) προχωρώ, πορεύομαι προς μια κατεύθυνση: ►Τράβηξε στη συνέχεια για τα νησιά του Αιγαίου.
Αντίθ.: απωθώ (1)
Συνών.: σέρνω, έλκω (1)
Σύνθ.: αποτραβώ, παρατραβώ
Φράσεις: ►Τραβώ το δρόμο μου (= ακολουθώ τη δική μου πορεία) ►Τραβάω το σκοινί (= δεν υποχωρώ, είμαι αδιάλλακτος) ►Τραβάει η ψυχή μου (=επιθυμώ πολύ) ►Τον τραβάει απ’ τη μύτη (= τον κάνει ό,τι θέλει) ►Τραβώ τα μαλλιά μου (= βρίσκομαι σε απόγνωση)



τραγικός, -ή, -ό


(Επίθετο, Ε1, έμψυχα και άψυχα)


(τρα-γι-κός)

                  [αρχ. τραγικὸς < τράγος]

1. αυτός που έχει σχέση με την τραγωδία, τη δραματική ποίηση:  ►Ο Αισχύλος ήταν ένας από τους τρεις μεγαλύτερους τραγικούς ποιητές της αρχαιότητας.

2. κάτι δυσάρεστο που προκαλεί βαθιά λύπη: ►Βρήκε τραγικό θάνατο σε αυτοκινητικό δυστύχημα.
Αντίθ.: κωμικός 
Συνών.: κωμικοτραγικός
Οικογ. Λέξ.: τραγικά (επίρρ.), τραγικότητα
Προσδιοριζ.: ήρωας (1), γεγονός, εξέλιξη, συμβάν, επεισόδιο, κατάληξη (2)
Φράσεις: ►Τραγική ειρωνεία (= Η ασυμφωνία ανάμεσα σ' αυτό που αναμένει ο ήρωας να συμβεί και σε ό,τι τελικά θα συμβεί, πράγμα το οποίο ο θεατής το έχει ήδη καταλάβει και αγωνιά)



τραγωδία (η)


(Ουσιαστικό, Ο19)


(τρα-γω-δί-α)

                  [αρχ. τραγωδία < τραγῳδὸς]

1. δραματικό έργο που προκαλεί λύπη, συγκίνηση και συμπάθεια στους θεατές: ►Οι τραγωδίες του Σοφοκλή εξακολουθούν να συγκινούν την ανθρωπότητα.

2. (μτφ.) τραγικό γεγονός, μεγάλο δυστύχημα: ►Η απώλεια τόσων ανθρώπων καθημερινά στην άσφαλτο αποτελεί πραγματική τραγωδία.
Αντίθ.: κωμωδία (1)
Συνών.: δράμα (2)
Σύνθ.: τραγωδοποιός
Προσδιορ.: αρχαία (1), αεροπορική, οικογενειακή (2)



τραχύς, -ιά, -ύ 


(Επίθετο, Ε6, έμψυχα και άψυχα)


(τρα-χύς, γεν. -έως, -ιάς, -έως, πληθ. -είς, -είς, -έα)

                  [αρχ. τραχὺς]

1. που δεν έχει ομαλή και λεία επιφάνεια: ►Ο δρόμος για το μοναστήρι του χωριού είναι τραχύς και δύσκολος.
2. (μτφ. για πρόσ.) αυτός που είναι απότομος, αγροίκος: ►Είναι ιδιαίτερα τραχύς στη συμπεριφορά του με τους άλλους.
3. σκληρός, άγριος, ανυπόφορος:  ►Στα ορεινά της πατρίδας μας ο χειμώνας είναι τραχύς και δύσκολος.
Αντίθ.: μαλακός (3), τρυφερός, πράος, ήπιος (2)
Συνών.: βαρύς (3)
Οικογ. Λέξ.: τραχεία, τραχύτητα, τραχύνω



τρένο (το)


(Ουσιαστικό, Ο32)


(τρέ-νο)

                  [λόγ. < γαλλ. train]

μέσο μεταφοράς με βαγόνια που τα σέρνει μια μηχανή και το κινείται πάνω σε σιδηροτροχιές, σιδηρόδρομος: ►Προτίμησε να ταξιδέψει για την Αλεξανδρούπολη με το τρένο της γραμμής.
Συνών.: αμαξοστοιχία
Προσδιορ.: ηλεκτρικό, υπόγειο
Φράσεις: ►Χάνω το τρένο (= χάνω μια σημαντική ευκαιρία) ►Κατεβαίνω από το τρένο (= εγκαταλείπω μια προσπάθεια)



τρέφω και θρέφω


(Ρήμα, Ρ1)


(ενεστ. τρέ-φω, αόρ. έθρεψα, παθ. αόρ. τράφηκα, παθ. μτχ. θρεμμένος)

                  [αρχ. τρέφω < θρέ-φω]

1. (μτβ.) δίνω τροφή σε άνθρωπο ή σε ζώο: ►Τρέφει στο σπίτι του με σπόρους δύο πουλάκια.
2. (μτβ.) συντηρώ: ►Καταφέρνει να τρέφει την οικογένειά του με τα χρήματα που κερδίζει.
3. (μτβ.) διατηρώ κάτι μέσα μου: ►Τρέφω ελπίδες ότι το πρόβλημα της ύδρευσης θα λυθεί σύντομα.
Συνών.: διατρέφω, ταΐζω (1)
Σύνθ.: εκτρέφω, ανατρέφω, διατρέφω
Οικογ. Λέξ.: θρέμμα, τροφή
Φράσεις: ►Τρέφω νιάτα (=τεμπελιάζω)



τριβή (η) 


(Ουσιαστικό, Ο24)


(τρι-βή)

                  [λόγ. < αρχ. τρίβω]

1. (φυσ.) η αντίσταση που συναντά ένα σώμα, όταν κινείται και βρίσκεται σε επαφή με ένα άλλο: ►Στις επιφάνειες των οδοστρωμάτων που δεν είναι λείες έχουμε μεγαλύτερη τριβή με αποτέλεσμα τα αυτοκίνητα να φρενάρουν με ασφάλεια.

2. (μτφ.) η απόκτηση πείρας από μία μακροχρόνια και συστηματική απασχόληση: ►Η τριβή με τα κλάσματα τον βοήθησε να καταλάβει καλύτερα τον πολλαπλασιασμό και τη διαίρεση.
Συνών.: εξοικείωση (2)
Σύνθ.: εντριβή, συντριβή, διατριβή, προστριβή
Οικογ. Λέξ.: τρίβω, τρίψιμο
Προσδιορ.: καθημερινή (2)
Φράσεις: ►Σημείο τριβής (= θέμα για το οποίο υπάρχει αντιπαράθεση και αδυναμία συμφωνίας)



τρομάζω


(Ρήμα, Ρ4)


(ενεστ. τρο-μά-ζω, αόρ. τρόμαξα, παθ. μτχ. τρομαγμένος)

                  [αρχ. τροµάσσω]

1. (μτβ.) προκαλώ ξαφνικό ή έντονο φόβο σε κάποιον: ►Η ξαφνική βροντή τρόμαξε τους βοσκούς και το κοπάδι.

2. (αμτβ.) κυριεύομαι ξαφνικά από έντονο φόβο, πανικοβάλλομαι:  ►Τρόμαξα πολύ, όταν τον είδα μπροστά μου σε τόσο άσχημη κατάσταση.
Συνών.: φοβίζω (1), φοβάμαι (2)
Οικογ. Λέξ.: τρόμαγμα, τρομακτικός
Φράσεις: ►Τρόμαξα να …(= δυσκολεύτηκα πολύ να…)



τρόπαιο (το)


(Ουσιαστικό, Ο34)


(τρό-παι-ο, γεν. -αίου, πληθ. -α)

                  [αρχ. τρόπαιον < τροπῶ (= καταδίωξη του εχθρού)]

1. πρόχειρο μνημείο νίκης, που στηνόταν στο πεδίο της μάχης κατά την αρχαιότητα:  ►Οι Έλληνες το 490 π.Χ. ύψωσαν στο Μαραθώνα τρόπαιο νίκης.

2. σύμβολο ή σημείο νίκης:  ►Υπάρχουν πολλά τρόπαια από τους αγώνες του έθνους στο Πολεμικό Μουσείο της Αθήνας.
Σύνθ.: τροπαιοφόρος, τροπαιούχος

Φράσεις: ►Οὐκ ἐᾷ µε καθεύδειν τὸ τοῦ Μιλτιάδου τρόπαιον (= δε με αφήνει να κοιμηθώ η νίκη του Μιλτιάδη)



τροχαίος, -α, -ο


(Επίθετο, Ε3, άψυχα)


(τρο-χαί-ος)

                  [λόγ. < αρχ. τροχὸς< τρέχω]

1. που έχει σχέση με τα τροχοφόρα οχήματα και την κίνησή τους:  ►Κάθε χρόνο έχουμε, δυστυχώς, πολλά τροχαία ατυχήματα.

2. (θηλ. ουσ.) η υπηρεσία της αστυνομίας που ελέγχει και ρυθμίζει την κίνηση των οχημάτων: ►Η Τροχαία διέκοψε την κυκλοφορία, για να πραγματοποιηθεί η μαθητική παρέλαση της 25ης Μαρτίου.
Οικογ. Λέξ.: τροχός, τροχιά

Προσδιοριζ.: ατύχημα, παράβαση (1)



τρυφερός, -ή, -ό


(Επίθετο, Ε2, έμψυχα και άψυχα)


(τρυ-φε-ρός)

                  [αρχ. τρυφερὸς]


1. απαλός, μαλακός: ►Το δέρμα του προσώπου του ήταν πολύ τρυφερό.

2. (μτφ.) ευαίσθητος, στοργικός, συναισθηματικός: ►Οι γονείς έχουν πάντοτε έναν τρυφερό λόγο για τα παιδιά τους.

Αντίθ.: σκληρός (1, 2), αναίσθητος (2)
Συνών.: αβρός (2)
Οικογ. Λέξ.: τρυφερά (επίρρ.), τρυφερότητα, τρυφεράδα



τρώγω (τρώγω)


(Ρήμα)


(ενεστ. τρώ-γω, αόρ. έφαγα, παθ. αόρ. φαγώθηκα, παθ. μτχ. φαγωμένος)

                  [ελνστ. τρώγω]

1. (μτβ.) μασώ και καταπίνω τροφή: ►Του αρέσει να τρώει πολλά φρούτα.
2. (μτβ.) ξοδεύω, δαπανώ κάτι:  ►Έφαγε όλη την περιουσία του μέσα σ' ένα χρόνο.
3. (μτβ.) παίρνω κάτι που δε μου ανήκει με δόλο: ►Τον κορόιδεψε και του έφαγε τα λεφτά.
Σύνθ.: κατατρώγω
Οικογ. Λέξ.: τρωκτικό
Φράσεις: ►Τρώγομαι με τα ρούχα μου (= διαμαρτύρομαι, μεμψιμοιρώ) ►Τρώγονται σαν τα σκυλιά (=μαλώνουν συνεχώς) ►Έφαγα τον κόσμο (= έψαξα παντού) ►Τρώγονται σαν το σκύλο με τη γάτα(= μαλώνουν συνέχεια) ►Έφαγε τα ψωμιά του (=είναι μεγάλος στην ηλικία)
Παροιμ.: ►Όποιος ανακατεύεται με τα πίτουρα, τον τρων οι κότες ►Το μεγάλο ψάρι τρώει το μικρό ►Η πολλή δουλειά τρώει τον αφέντη



τρωτός, -ή, -ό


(Επίθετο, Ε1, έμψυχα και άψυχα)


(τρω-τός)

                  [αρχ. τρωτὸς]

1. αυτός που είναι δυνατόν να πληγωθεί: ►Το μόνο τρωτό σημείο του Αχιλλέα ήταν η φτέρνα του.

2. (μτφ.) αυτός που προσβάλλεται εύκολα, ο ευπρόσβλητος: ►Τα παιδιά είναι τρωτά στα διάφορα γλυκίσματα.
Αντίθ.: άτρωτος (1, 2), απρόσβλητος (2)
Συνών.: ευπαθής (2)
Φράσεις: ►Τρωτό σημείο(= το αδύνατο σημείο)



τσιγκούνης (ο)


(Ουσιαστικό, Ο9)


(τσι-γκού-νης, γεν. -η, πληθ. -ηδες)

                  [< τούρκ. cingene]

αυτός που έχει μανία να συγκεντρώνει υλικά αγαθά, χωρίς να ξοδεύει τίποτα: ►Είναι τόσο τσιγκούνης, που δεν αγοράζει εφημερίδα, αλλά μαζεύει τις διαβασμένες που υπάρχουν στο πάρκο.
Αντίθ.: γενναιόδωρος, ανοιχτοχέρης
Συνών.: φιλάργυρος, σπαγκοραμμένος, παραδόπιστος, εξηνταβελόνης, σφιχτοχέρης
Σύνθ.: αρχιτσιγκούνης
Οικογ. Λέξ.: τσιγκουνιά, τσιγκούνικος, τσιγκουνεύομαι



τύπος (ο) 


(Ουσιαστικό, Ο14)


(τύ-πος)

                  [αρχ. τύπτος < τύπτω (= χτυπώ)]

1. τα ιδιαίτερα χαρακτηριστικά ενός ατόμου ή μιας ομάδας ανθρώπων ή πραγμάτων:  ►Είναι ένας ευχάριστος τύπος, γι' αυτό όλοι επιδιώκουν την παρέα του.
2. το σύνολο των εφημερίδων και των περιοδικών, καθώς και το δημοσιογραφικό επάγγελμα:  ►Αυτή η είδηση δημοσιεύτηκε σε ολόκληρο τον ημερήσιο Τύπο.
3. η παράσταση που παρουσιάζει τις σχέσεις μεταξύ αριθμών, φυσικών στοιχείων και χημικών ενώσεων: ►Ο μαθηματικός τύπος για το εμβαδόν του ορθογωνίου είναι β.υ. (= βάση επί ύψος).
4. (γραμμ.) καθεμιά από τις διαφορετικές μορφές που μπορεί να πάρει μια λέξη: ►Ο συνηρημένος τύπος του ρήματος «τιμάω» είναι «τιμώ».
Σύνθ.: τυπογραφία, τυπολατρία, τυποποίηση, άτυπος, έντυπος, πρότυπος, παράτυπος, τηλέτυπο
Οικογ. Λέξ.: τυπώνω, (εκ)τυπωτής, τύπωμα, τυπικός, τυπικά (επίρρ.), τυπικότητα
Προσδιορ.: αντιπροσωπευτικός, ενδιαφέρων, εύθυμος, περίεργος, συμπαθής (1), αθηναϊκός, αθλητικός, απογευματινός, ημερήσιος, ξένος, περιοδικός, πρωινός (2), μαθηματικός, χημικός (3) 
Φράσεις: ►Τύπος και υπογραμμός (= για υποδειγματική συμπεριφορά) ►Για τους τύπους (= τυπικά και όχι ουσιαστικά) ►Ηλεκτρονικός τύπος (=το ραδιόφωνο και η τηλεόραση)



τυραννία (η) 


(Ουσιαστικό, Ο19)


(τυ-ραν-νί-α)

                  [λόγ. < αρχ. τυραννία < τυραννῶ ]

1. η εξουσία του τυράννου, η αυθαίρετη και καταπιεστική διακυβέρνηση: ►Ο λαός της Αθήνας αγωνίστηκε σκληρά εναντίον της τυραννίας του Πεισίστρατου.

2. (μτφ.) καταναγκασμός, καταπίεση, ταλαιπωρία: ►Πέρασε μια ζωή γεμάτη τυραννίες και βάσανα.
Συνών.: παίδεμα, μαρτύριο (2)
Οικογ. Λέξ.: τυραννώ, τύραννος, τυραννίδα, τυραννίσκος, τυράννισμα
Προσδιορ.: αβάσταχτη, ανυπόφορη, καταπιεστική (1, 2)



τύψη (η)


(Ουσιαστικό, Ο27)


(τύ-ψη, γεν. -ης, -εως, πληθ. -εις)

                  [λόγ. < ελνστ. τύψις < τύπτω (= χτυπώ)]

το δυσάρεστο συναίσθημα που δημιουργείται, όταν κάποιος νιώθει ένοχος για κάτι: ►Ένιωθε τύψεις, επειδή δεν μπόρεσε να βοηθήσει οικονομικά το φίλο του.
Προσδιορ.: έντονη, βαθιά, παραμικρή