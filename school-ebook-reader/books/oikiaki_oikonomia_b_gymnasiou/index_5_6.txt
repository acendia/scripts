ΔΙΑΤΡΟΦΗ ΚΑΙ ΔΙΑΙΤΟΛΟΓΙΑ 


5. ΔΙΑΤΡΟΦΗ ΚΑΙ ΔΙΑΙΤΟΛΟΓΙΑ 


5.6 Λιπίδια






 Λέξεις – κλειδιά: 

                λιπίδια, λιπαρά οξέα, χοληστερόλη, ορατό και μη ορατό λίπος, κορεσμένα, μονοακόρεστα και πολυακόρεστα λιπαρά οξέα, απαραίτητα λιπαρά οξέα
              
Στόχοι της υποενότητας είναι οι μαθητές και οι μαθήτριες: 
να γνωρίσουν ότι τα λιπίδια επιτελούν σημαντικούς ρόλους στα τρόφιμα και τον ανθρώπινο οργανισμό
να εξοικειωθούν με τις πηγές ορατών και μη ορατών λιπών
 να κατανοήσουν τους τρεις τύπους λιπαρών οξέων, κορεσμένα, μονοακόρεστα και πολυακόρεστα, και τις πηγές τους στα τρόφιμα





Λιπίδια ονομάζονται διάφορες χημικές ενώσεις που έχουν κοινό χαρακτηριστικό γνώρισμα το ότι είναι αδιάλυτες στο νερό. Τα λιπίδια στα τρόφιμα είναι κατά κύριο λόγο τριγλυκερίδια, ενώ υπάρχουν επίσης φωσφολιπίδια (π.χ. λεκιθίνη) και στερόλες (π.χ. χοληστερόλη).


α. Χρησιμότητα των λιπιδίων


Στα τρόφιμα:
        
        
αποτελούν συμπυκνωμένη πηγή ενέργειας
παρέχουν τα απαραίτητα λιπαρά οξέα
αποτελούν φορείς λιποδιαλυτών βιταμινών
βελτιώνουν τη γεύση και το άρωμα των τροφίμων
κάνουν τα τρόφιμα πιο εύληπτα
διεγείρουν την όρεξη και βοηθούν στο αίσθημα κορεσμού.

        Στον ανθρώπινο οργανισμό:
        
είναι η κατεξοχήν αποθήκη ενέργειας (λιπώδης ιστός)
παρέχουν ενέργεια για τις περισσότερες δραστηριότητες
προστατεύουν τα διάφορα όργανα του σώματος
βοηθούν στο να διατηρηθεί σταθερή η θερμοκρασία του σώματος
αποτελούν δομικό συστατικό των κυτταρικών μεμβρανών.





β. Γνωρίζοντας τα λιπίδια ...


Τριγλυκερίδια: Είναι χημικές ενώσεις που αποτελούνται από 1 μόριο γλυκερόλης και 3 μόρια λιπαρών οξέων.


Λιπαρά οξέα : Η οργανική ένωση που έχει στο μόριο της άνθρακα (C), οξυγόνο (Ο) και το καρβοξύλιο (-COOH) ως χαρακτηριστική ομάδα ονομάζεται λιπαρό οξύ.


Υπάρχουν τρεις διαφορετικοί τύποι λιπαρών οξέων: τα κορεσμένα, τα μονοακόρεστα και τα πολυακόρεστα.



        Εικ. 5.15 Η γλυκερόλη μαζί με 3 λιπαρά οξέα
        σχηματίζουν ένα τριγλυκερίδιο




        Εικ. 5.16 Κορεσμένο, μονοακόρεστο και πολυακόρεστο λιπαρό οξύ

Ο ανθρώπινος οργανισμός χρειάζεται να παίρνει καθημερινά με τη διατροφή του και τους τρεις τύπους λιπαρών οξέων, αλλά σε διαφορετική ποσότητα. Οι ιδανικές αναλογίες των κορεσμένων, μονοακόρεστων και πολυακόρεστων λιπαρών οξέων στο καθημερινό διαιτολόγιο έχουν αποτελέσει το αντικείμενο πολλών επιστημονικών ερευνών. Έχει βρεθεί ότι όταν κανείς καταναλώνει με την τροφή του μεγάλες ποσότητες κορεσμένων λιπαρών οξέων από μικρή ηλικία, έχει μεγάλες πιθανότητες, σε μεγαλύτερη ηλικία, να αντιμετωπίσει προβλήματα με τα αγγεία και την καρδιά του. Αντίθετα, η συχνή κατανάλωση μονοακόρεστων λιπαρών οξέων δρα ευεργετικά για το καρδιοαγγειακό σύστημα, προστατεύοντας από τις καρδιοαγγειακές παθήσεις, όπως το έμφραγμα και το εγκεφαλικό επεισόδιο.




Απαραίτητα λιπαρά οξέα: Υπάρχουν 2 πολυακόρεστα λιπαρά οξέα, το λινελαϊκό και το λινολενικό, τα οποία χαρακτηρίζονται απαραίτητα, γιατί ο ανθρώπινος οργανισμός δεν μπορεί να τα συνθέσει από μόνος του και πρέπει να τα πάρει από την τροφή.


Χοληστερόλη: Είναι ένα λιπίδιο που έχει διαφορετική δομή από τα λιπαρά οξέα. Η χοληστερόλη (η χοληστερίνη) χρησιμοποιείται από τα κύτταρα ως δομικό συστατικό. Βρίσκεται αποκλειστικά σε ζωικούς ιστούς.




γ. Πού βρίσκονται τα λιπίδια

        Λιπίδια βρίσκονται σε διάφορα τρόφιμα, ζωικά και φυτικά. Λίπη χαρακτηρίζονται τα στερεά, όπως το βούτυρο, ενώ έλαια η λάδια τα υγρά, όπως το ελαιόλαδο και το καλαμποκέλαιο. Στον Πίνακα 5.4 αναφέρεται η περιεκτικότητα ορισμένων τροφίμων σε διάφορα λιπαρά οξέα και χοληστερόλη. Γενικά, τα ζωικά τρόφιμα είναι πλούσια σε κορεσμένα λιπαρά οξέα, ενώ τα φυτικά σε μονοακόρεστα και πολυακόρεστα (π.χ. το ελαιόλαδο είναι πλούσιο σε μονοακόρεστα, ενώ το καλαμποκέλαιο, το σογιέλαιο και το  ηλιέλαιο πλούσια σε πολυακόρεστα λιπαρά οξέα). 




        Εικ. 5.17 Τα γλυκά περιέχουν μη ορατά λίπη

Χοληστερόλη  υπάρχει μόνο στα ζωικά τρόφιμα. Επίσης, όσο πιο πολλά κορεσμένα λιπαρά οξέα  έχει ένα τρόφιμο, τόσο περισσότερο στερεό είναι σε θερμοκρασία περιβάλλοντος.  Για παράδειγμα, το βούτυρο είναι στερεό γιατί περιέχει πολλά κορεσμένα λιπαρά  οξέα, ενώ το ελαιόλαδο και το  καλαμποκέλαιο είναι υγρά γιατί έχουν πολλά μονοακόρεστα και πολυακόρεστα λιπαρά  οξέα. 



Σε ορισμένα τρόφιμα τα λίπη είναι ιδιαίτερα εμφανή και μπορεί εύκολα κανείς να τα ξεχωρίσει. Για το λόγο αυτόν ονομάζονται ορατά. Σε άλλα τρόφιμα δεν είναι εμφανή και δεν ξεχωρίζουν, οπότε ονομάζονται μη ορατά λίπη. Το ελαιόλαδο, το βούτυρο, το εξωτερικό λίπος στη χοιρινή μπριζόλα είναι ορατά λίπη. Το λίπος όμως που περιέχει το γάλα, το τυρί και το γιαούρτι, καθώς και εκείνο που περιέχεται στα διάφορα κέικ, στα μπισκότα η στη μαγιονέζα είναι μη ορατό λίπος.





                Πίν. 4.1 Έσοδα και Δαπάνες ενός μηνιαίου ενδεικτικού οικογενειακού προϋπολογισμού.
              



 


 


Λιπαρά οξέα (g)


 


Χοληστερόλη




Τρόφιμο


Κορεσμένα


Μονοακόρεστα Πολυακόρεστα


(mg)




Αβοκάντο


4,1


12,1


2,2


0




Ελιές


1,7


5,7


1,3


0




Καρύδια


5,6


12,4


47,5


0




Φιστίκια


8,2


21,1


14,3


0




Ελαιόλαδο


14,0


69,7


11,2


0




Καλαμποκέλαιο


12,7


24,7


57,8


0




Σογιέλαιο


14,5


23,2


56,5


0




Ηλιέλαιο


11,9


20,2


63,0


0




Μαργαρίνη


25,0


31,0


21,8


9




Βούτυρο


54,0


19,8


2,6


230




Κρέμα γάλακτος


11,9


5,5


0,5


55




Γάλα, πλήρες


2,4


1,1


0,1


14




Αβγό


3,1


4,7


1,2


385




Μοσχαρίσιο κρέας ψητό


5,2


5,8


0,5


82




Αρνίσιο κρέας ψητό


14,4


11,2


1,4


107




Κοτόπουλο μπούτι ψητό (με την πέτσα)


4,2


6,5


2,5


103




Ψάρι γλώσσα ψητό


0,1


0,1


0,2


47




Σοκολάτα γάλακτος


17,8


9,5


1,5


30



Πηγή: HollandB, Welch AA, Unwin ID, Buss DH, Paul AA, Southgate DAT. (1993), McCance & Widdowson's:The Composition of Foods, 5th Edition. The Royal Society of Chemistry and Ministry of Agriculture, Fisheries and Food, Cambridge.





δ. Οι ανάγκες σε λιπίδια


Η ενέργεια που δίνουν τα λιπίδια θα πρέπει να καλύπτει το 30-35% της συνολικής ενέργειας που προσλαμβάνει ένα άτομο από τη δίαιτά του. Ιδιαίτερη έμφαση πρέπει να δίνεται στα μονοακόρεστα λιπαρά οξέα και το διαιτολόγιο να είναι πλούσιο σε ελαιόλαδο.








Σχ. 5.4 Τα λιπίδια πρέπει να καλύπτουν το 30-35% των θερμίδων που καταναλώνει ένας ενήλικας