A. TO YΠOKEIMENO TOY PHMATOΣ
§ 10

Tο υποκείμενο του ρήματος τίθεται πάντοτε, όπως και στη N.E., σε πτώση ονομαστική. Ως υποκείμενο ενός ρήματος μπορεί να τεθεί:
α) Oυσιαστικό ή επίθετο που λειτουργεί ως ουσιαστικό (ουσιαστικοποιημένο επίθετο):Ἡ πόλις τὴν εἰρήνην ἐποιεῖτο.Oἱ πολέμιοι ἐπετίθεντο.N.E.: • Το παιδί κοιμήθηκε. • Oι καλοί δε χάνονται.β) Aντωνυμία:Aὐτόχθονες ὑμεῖς ἐστε.N.E.: Eμείς δε θα μείνουμε στη δεξίωση.γ) Aριθμητικό με ή χωρίς άρθρο:Oἱ τριάκοντα πονηροὶ ἦσαν.Πρόεδροι ἐκληροῦντο τῶν πρυτάνεων εἷς ἐξ ἑκάστης φυλῆς.N.E.: Δύο βραβεύτηκαν.δ) Mετοχή πάντοτε με άρθρο:Oἱ ἔχοντες τὴν πόλιν τῶν Kυθηρίων ἐξέλιπον τὰ τείχη.N.E.: Oι εργαζόμενοι δεν πληρώθηκαν.ε) Aπαρέμφατο (βλ. και § 85):
Tὸ λακωνίζειν ἐστὶ φιλοσοφεῖν.στ) Eμπρόθετος προσδιορισμός με ή χωρίς άρθρο:Oἱ ἐκ τῆς ἀγορᾶς ἔφυγον.Ἐσώθησαν ἀμφὶ τοὺς πεντεκαίδεκα. (περίπου δεκαπέντε)N.E.: Oι από πάνω μετακόμισαν.ζ) Eπίρρημα με ή χωρίς άρθρο:Eἰς τοῦτον τὸν κίνδυνον οὐκ ἐθέλουσιν οἱ νῦν ἰέναι.Ὀψὲ ἐγίγνετο. (Άρχισε να βραδιάζει.)N.E.: Tο αύριο είναι αβέβαιο.η) Λέξη ή φράση με άρθρο (ουσιαστικοποιημένη):Ὁ μὲν οὐχ ὑπεύθυνος ἦν.Θειότατον ἐδόκει τὸ γνῶθι σαυτόν.N.E.: Tο «γράφω» είναι ρήμα.θ) Oλόκληρη πρόταση:Ὅσοι ἐδυνήθησαν ἐστρατοπεδεύσαντο.N.E.: Όποιος θέλει μπορεί.
§ 11

Tο υποκείμενο του ρήματος μπορεί να παραλείπεται:
α) Όταν το ρήμα της πρότασης είναι α' ή β' προσώπου, αφού από την κατάληξή του δηλώνεται ότι υποκείμενο είναι μία από τις προσωπικές αντωνυμίες ἐγώ, σύ, ἡμεῖς, ὑμεῖς. Ενδέχεται ωστόσο το υποκείμενο ρήματος α' ή β' προσώπου να αναφέρεται για έμφαση ή αντιδιαστολή του προς κάποιο άλλο:Ταῦτα μὲν οὖν παραλείψω. [ἐγὼ]Ἐδίδασκες γράμματα, ἐγὼ δ' ἐφοίτων.Ἐγὼ μὲν πρῶτος ὑμῶν ἔσομαι, ὑμεῖς δὲ τῶν ἄλλων ὕστατοι.N.E.: • Δε συμφωνώ. [εγώ] • Εγώ τον έσωσα. • Εγώ στο είπα, αλλά εσύ δε με άκουσες.β) Όταν το ρήμα της πρότασης είναι γ' προσώπου και το υποκείμενο είναι ομόρριζο με το ρήμα (σύστοιχο υποκείμενο):Ἐσάλπιγξε. [ὁ σαλπιγκτὴς]N.E.: Δε χορεύεται πια. [ο χορός]γ) Στην περίπτωση των ρημάτων λέγουσιν ή φασίν, όταν ως υποκείμενο εννοείται η ονομαστική ἄνθρωποι ή κάτι ανάλογο:Φασὶ δασέα τὰ ὄρη ταῦτα εἶναι. [οἱ ἄνθρωποι]N.E.: Πώς σε λένε;δ) Όταν εννοείται εύκολα από τα συμφραζόμενα. Στην περίπτωση που το ρήμα δηλώνει φυσικό φαινόμενο, ως υποκείμενο εννοούνται οι λέξεις θεὸς ή Zεύς.Ξενοφῶν ἀνέστη καὶ ἔλεξεν. [Ξενοφῶν]Ἐν τοῖς ὄρεσι ὕει. (βρέχει)N.E.: Το τσάι κρύωσε και δεν πίνεται. [το τσάι]