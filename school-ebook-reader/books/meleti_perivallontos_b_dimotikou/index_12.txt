12.  ΕΝΕΡΓΕΙΑ
12.1  Ενέργεια παντού στη ζωή μαςΝιώθει πολύ δυνατός, είναι γεμάτος ενέργεια.Παίρνει το ποδήλατό του και, με δυνατές πεταλιές, φτάνει στο γήπεδο.Ο Κυριάκος έχει αγώνα ποδοσφαίρου σήμερα. Τρώει ένα γερό πρωινό, για να πάρει ενέργεια.Το παιχνίδι αρχίζει. Με όλη του τη δύναμη στέλνει την μπάλα στα δίχτυα και χαρίζει στην ομάδα του τη νίκη.Οι εικόνες που δείχνουν τι έκανε ο Κυριάκος, όπως περιγράφεται στο κείμενο, έχουν μπερδευτεί. Μπορείς να τις βάλεις στη σειρά, γράφοντας στα κυκλάκια τους αριθμούς από το 1 ως το 4;Υπογράμμισε ποιο από τα παρακάτω έδωσε στον Κυριάκο την ενέργεια που χρειαζόταν για να παίξει ποδόσφαιρο.  Η μπάλα ποδοσφαίρου. Το φαγητό που έφαγε το πρωί. Το ποδήλατό του. ενέργειαΣτη ζωή μας, συνέχεια, παίρνουμε και δίνουμε ενέργεια.Συζητήστε πώς ο Κυριάκος έδωσε ή πήρε ενέργεια.12.2  Ήλιε, ήλιε αρχηγέΟ ήλιος μοιάζει με τεράστια μπάλα από φωτιά. Η ενέργεια που ακτινοβολεί, δηλαδή η ηλιακή ενέργεια, δίνει ζωή στη Γη. Χωρίς αυτήν όλα θα ήταν παγωμένα και σκοτεινά.Ο ηλιακός θερμοσίφωνας χρησιμοποιεί την ενέργεια του ήλιου για να ζεστάνει το νερό.Μπορούν και μερικά αυτοκίνητα να χρησιμοποιήσουν την ενέργεια του ήλιου για να κινηθούν.12.3  Φύσα, αεράκιΟι άνθρωποι, από τα παλιά χρόνια, χρησιμοποιούσαν την ενέργεια του ανέμου που φυσά, για να κινήσουν τα καράβια τους.Αργότερα, χρησιμοποίησαν την ενέργεια του ανέμου στους ανεμόμυλους, για να αλέθουν το σιτάρι και να το κάνουν αλεύρι.Σήμερα, στην εποχή μας, οι άνθρωποι χρησιμοποιούν την ενέργεια του ανέμου στις ανεμογεννήτριες. Οι ανεμογεννήτριες παράγουν ηλεκτρικό ρεύμα.Την ενέργεια που παίρνουμε από τον άνεμο τη λέμε αιολική ενέργεια. Από πού λες να πήρε το όνομά της;Μα, από τον Αίολο, το θεό των ανέμων.12.4 Τρέχει, τρέχει, τρέχει το νερόΟ Ηρακλής χρησιμοποίησε την ενέργεια του ορμητικού νερού για να καθαρίσει τους στάβλους του Αυγεία.Αργότερα οι άνθρωποι χρησιμοποίησαν την ενέργεια αυτή στους νερόμυλους και στα ελαιοτριβεία.Σήμερα οι άνθρωποι χρησιμοποιούν την ενέργεια του νερού στα υδροηλεκτρικά εργοστάσια. Το νερό κυλά ορμητικά, γυρίζει τις μηχανές και παράγει ηλεκτρικό ρεύμα.ενέργεια ηλιακή ενέργεια αιολική ενέργεια
ενέργεια του νερού12.5  Τι μάθαμε για τα υλικά και την ενέργειαΣτο περιβάλλον μας υπάρχουν ζωντανοί οργανισμοί, όπως τα φυτά, τα ζώα και ο άνθρωπος. Υπάρχουν όμως και πράγματα που δεν έχουν ζωή, όπως το χώμα, το νερό, ο αέρας, οι πέτρες...Όλα τα πράγματα γύρω μας είναι φτιαγμένα από κάποιο υλικό. Τα φυσικά υλικά είναι εκείνα που τα βρίσκουμε στη φύση. Τα τεχνητά υλικά τα φτιάχνουμε στο εργαστήριο.Στο περιβάλλον μας άλλα σώματα είναι στερεά, άλλα υγρά και άλλα αέρια. Τα στερεά δεν αλλάζουν εύκολα σχήμα. Τα υγρά κυλάνε, τα αέρια δεν πιάνονται με τα χέρια.Η ενέργεια είναι παντού. Βρίσκεται μέσα στους ζωντανούς οργανισμούς αλλά και στον ήλιο, στο νερό, στον άνεμο, στις τροφές, στα φυτά, στα ζώα, στον άνθρωπο. Την ενέργεια δεν τη βλέπουμε αλλά την καταλαβαίνουμε, γιατί παντού προκαλεί αλλαγές. Ο άνθρωπος χρησιμοποιεί την ηλιακή και την αιολική ενέργεια, την ενέργεια του νερού, όπως και άλλες μορφές ενέργειας, για να κάνει ευκολότερη τη ζωή του.