7. ΤΑ ΦΥΤΑΣε αυτή την ενότητα θα μάθουμε:7.1  Πώς αναπτύσσονται τα φυτάΤι ανάγκες έχουν τα φυτάΣτην αρχή διαλέγουμε ένα χώρο στην αυλή. Προσέχουμε να μην είναι στη σκιά, γιατί τα φυτά χρειάζονται ήλιο. Σκάβουμε το χώμα για να γίνει αφράτο και το καθαρίζουμε από τις πέτρες.Έπειτα φυτεύουμε σπόρους, βολβούς και μικρά φυτά. Τοποθετούμε δίπλα τους πινακίδες με τα ονόματα των φυτών.Στη συνέχεια, ρίχνουμε συχνά νερό στον κήπο και μετρούμε το ύψος των νέων φυτών καθώς μεγαλώνουν.Τελικά, τα φυτά μας μεγαλώνουν. Μερικά ανθίζουν και γύρω τους πετούν έντομα και πουλιά! Άλλα  βγάζουν περισσότερα πράσινα φύλλα και αναπτύσσεται ο κορμός τους.Αναρωτιέμαι: Τι τρώνε τα φυτά;Τα φυτά, για να αναπτυχθούν, έχουν ανάγκη από αέρα, ήλιο, χώμα και νερό.Μήπως θέλετε να φτιάξετε κι εσείς έναν κήπο στο σχολείο σας; Συζητήστε με τους συμμαθητές σας.Πού θα φτιάξετε τον κήπο;Τι φυτά θα φυτέψετε; Ποια εποχή;Από ποιους θα ζητήσετε 	συμβουλές;Τι εργαλεία θα χρειαστείτε;Ποιους κανόνες θα βάλετε για τη φροντίδα και την προστασία του κήπου;Τι θα γίνει ο κήπος το καλοκαίρι;αέρας ήλιος χώμα νερόΠώς μεγαλώνουν τα φυτάΣτου σχολειού μου την αυλή φύτεψα ένα κουκί, που σιγά σιγά ψηλώνει, φύλλα πράσινα απλώνει.Την κουκιά μου την ποτίζω, τη σκαλίζω, τη φροντίζω, για να γίνει πιο μεγάλη και κουκιά να δώσει πάλι.Τα άνθη γίνονται καρποί. Οι καρποί έχουν σπόρους.
Ο σπόρος πέφτει στο χώμα και φυτρώνει. Βγάζει ρίζα και βλαστό. Μεγαλώνει, βγάζει φύλλα και άνθη.ρίζα βλαστός φύλλα άνθοςΤα φυτά γεννιούνται, μεγαλώνουν και πολλαπλασιάζονται, δηλαδή δίνουν νέα φυτά, ίδια με τον εαυτό τους. Κάποια στιγμή γερνάνε και πεθαίνουν.Πώς φτιάχνουν τα φυτά την τροφή τους.Τα φυτά δεν κινούνται για να βρουν την τροφή τους. Τη φτιάχνουν μόνα τους, εκεί όπου είναι ριζωμένα.7.2  Είδη φυτώνΌλα τα φυτά δεν είναι ίδια. Έχουν κάποια χαρακτηριστικά που τα κάνουν να διαφέρουν μεταξύ τους. Θα μάθουμε να τα χωρίζουμε σε ομάδες, ανάλογα με το πόσα χρόνια ζουν και πώς είναι ο βλαστός τους, αλλά και το αν ρίχνουν τα φύλλα τους ή τα κρατούν όλο το χρόνο.Πόες, θάμνοι, δέντραΑντιστοίχισε στην επόμενη σελίδα τα φυτά με την ομάδα στην οποία ανήκουν, ανάλογα με τη διάρκεια της ζωής τους και το είδος του βλαστού τους:Ζουν, συνήθως ένα χρόνο, Έχουν μαλακό, πράσινο βλαστό. ΠόεςΖουν, συνήθως πολλά χρόνια, Έχουν πολλούς, σκληρούς βλαστούς.
ΘάμνοιΖουν, συνήθως πολλά χρόνια, Έχουν ένα πολύ σκληρό βλαστό, τον κορμό.
Δέντραπόες, θάμνοι, δέντραΦυτά φυλλοβόλα και φυτά αειθαλήΤα φυτά που ζουν πολλά χρόνια χωρίζονται σε φυλλοβόλα και αειθαλή.Τα φυτά που ρίχνουν τα φύλλα τους το φθινόπωρο, όπως το πλατάνι, λέγονται φυλλοβόλα.Τα φυτά που έχουν το φύλλωμά τους όλο το χρόνο, όπως το πεύκο, λέγονται αειθαλή.Ποια εποχή νομίζεις ότι φαίνεται στην κάθε φωτογραφία;Συμπλήρωσε στο κυκλάκι Φ για τα φυλλοβόλα και Α για τα αειθαλή.φυλλοβόλα αειθαλήΤίποτα δεν είναι τυχαίο… στα φυτάΓιατί τα φυτά έχουν λουλούδια με όμορφα χρώματα και αρώματα; Γιατί κάνουν νόστιμους καρπούς; Τι τα θέλουν άραγε τα αγκάθια; Τίποτα δεν είναι τυχαίο! Τα φυτά βρίσκουν έξυπνους τρόπους για να προστατεύουν τον εαυτό τους, να μεγαλώνουν, να πολλαπλασιάζονται και να προσαρμόζονται στο περιβάλλον.Πολλά φυτά έχουν πολύχρωμα λουλούδια και σκορπούν υπέροχα αρώματα. Έτσι προσελκύουν τα έντομα, που βοηθούν στον πολλαπλασιασμό τους.Μερικά φυτά κάνουν γλυκούς και ζουμερούς καρπούς, τα φρούτα, που αρέσουν στα ζώα. Τα ζώα τρώνε τα φρούτα και, μαζί, τους σπόρους που κρύβονται μέσα τους. Τα ζώα μετακινούνται, κι έτσι οι σπόροι μεταφέρονται. Με τα περιττώματα των ζώων πέφτουν στο χώμα και δίνουν καινούρια φυτά.Η τριανταφυλλιά έχει αγκάθια, για να διώχνει μακριά της τα φυτοφάγα ζώα.Η φραγκοσυκιά αντέχει στην ξηρασία, γιατί αποθηκεύει στο βλαστό της νερό.Στον κισσό αρέσει να στηρίζεται σε άλλα φυτά. Με τα ριζίδια που βγάζει στους βλαστούς του, σκαρφαλώνει και στα πιο ψηλά δέντρα, για να φτάσει στο φως.Μπορείτε να βρείτε κι άλλα τέτοια ζευγάρια φυτών - ζώων, με τα ίδια χαρίσματα;7.3  Τι προσφέρουν τα φυτάΤους σπόρους του σιταριού και άλλων δημητριακών τους αλέθουμε και κάνουμε αλεύρι. Με αυτό φτιάχνουμε το ψωμί.Τα λαχανικά τα τρώμε ωμά, σε σαλάτες, ή μαγειρεμένα. Από άλλα τρώμε τα φύλλα (μαρούλι) και από άλλα τις ρίζες (καρότο) ή τους βολβούς (κρεμμύδια). Μπορεί ακόμα να τρώμε τα λουλούδια (κουνουπίδι) και τους καρπούς (φασολάκια).Γράφω τρία φυτά από κάθε κατηγορία.ΦρούταΑρωματικά φυτάΛαχανικάΔημητριακάΞηροί καρποίΜε τα αρωματικά φυτά κάνουμε πιο νόστιμα τα φαγητά μας. Μερικά από αυτά, όπως το χαμομήλι, τα βράζουμε και τα πίνουμε.Τα φρούτα τα τρώμε φρέσκα ή ξερά, αλλά πίνουμε και τους χυμούς τους. Φτιάχνουμε ακόμη με αυτά γλυκά και μαρμελάδες.Τα φυτά και τα προϊόντα τους είναι απαραίτητα στη διατροφή μας. Μας χαρίζουν υγεία και ομορφιά.αρωματικά φυτά δημητριακά φρούτα λαχανικά ξηροί καρποίΤα φυτά στηρίζουν τη ζωήΤα φυτά δίνουν την τροφή και το οξυγόνο που χρειάζονται όλοι οι οργανισμοί για να ζήσουν. Επίσης, συγκρατούν το χώμα, προσφέρουν καταφύγιο στα ζώα και μας χαρίζουν τη σκιά και τη δροσιά τους. Κι ακόμα, ομορφαίνουν το περιβάλλον.Δείξε με βέλη τι τρώει κάθε ζώο. Τι θα γινόταν αν εξαφανίζονταν τα φυτά;7.4  Με θέμα τα φυτάΝα πώς τα παρουσιάσαμε στην τάξη.Βρείτε δύο παραμύθια που αναφέρονται σε φυτά. Γράψτε τον τίτλο και το συγγραφέα τους.
Τίτλος: ....................................

Συγγραφέας: ............................

Τίτλος: ....................................

Συγγραφέας: ............................7.5  Τι μάθαμε για τα φυτά Τα φυτά έχουν ζωή, όπως και τα ζώα.Για να αναπτυχθούν, χρειάζονται αέρα, ήλιο, χώμα και νερό.
Φτιάχνουν μόνα τους την τροφή τους.Τα φυτά γεννιούνται, τρώνε, μεγαλώνουν, πολλαπλασιάζονται και πεθαίνουν.Ανάλογα με τη διάρκεια της ζωής τους και το είδος του βλαστού τους χωρίζονται σε πόες, θάμνους και δέντρα.Επίσης, άλλα φυτά είναι φυλλοβόλα και άλλα αειθαλή.Τα φυτά χρησιμοποιούν «έξυπνους» τρόπους για να τραφούν, να προφυλαχτούν από τους εχθρούς τους, να πολλαπλασιαστούν. Προσαρμόζονται, δηλαδή, στο περιβάλλον.Βασικό μέρος της διατροφής των ανθρώπων είναι τα φυτά και τα προϊόντα τους. Τα λαχανικά, τα φρούτα, τα δημητριακά, το λάδι και οι ξηροί καρποί μάς κάνουν γερούς και δυνατούς.Τα φυτά δίνουν την τροφή και το οξυγόνο που χρειάζονται όλοι οι οργανισμοί για να ζήσουν.Τα φυτά στηρίζουν και ομορφαίνουν τη ζωή.