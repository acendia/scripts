13. ΜΕΤΑΦΟΡΕΣ
13.1 Μέσα μεταφοράςΠαρατηρήστε και περιγράψτε την εικόνα.Ποια μέσα μεταφοράς βλέπετε;Με ποια από αυτά έχετε ταξιδέψει;Ξέρετε άλλα μέσα μεταφοράς, που δεν υπάρχουν στην εικόνα;Τι πρέπει να προσέχουμε για να μετακινούμαστε με ασφάλεια;Γράψε σε κάθε ομάδα τρία μέσα μεταφοράς.  Μεταφορικά μέσα ξηράς Μεταφορικά μέσα της θάλασσας Μεταφορικά μέσα του αέρα Οι άνθρωποι χρησιμοποιούν τα μέσα μεταφοράς για να μετακινούνται από τόπο σε τόπο και για να μεταφέρουν διάφορα εμπορεύματα.13.2  ΣυγκοινωνίεςΤα μέσα που μεταφέρουν τους ανθρώπους ονομάζονται μέσα συγκοινωνίας. Τα μέσα συγκοινωνίας έχουν συγκεκριμένα δρομολόγια. Με αυτά ταξιδεύουμε πολλοί μαζί και πληρώνουμε εισιτήριο για τη διαδρομή.Με ένα λεωφορείο μετακινούνται πολλοί άνθρωποι.Τι θα γινόταν αν κάθε επιβάτης χρησιμοποιούσε το αυτοκίνητό του για να κάνει την ίδια διαδρομή στην πόλη;Ο σιδηρόδρομος κινείται πάνω στις σιδηροδρομικές γραμμές και περνάει από πόλεις, κάμπους και βουνά. Βάλε τα γράμματα στη σωστή σειρά, για να βρεις λέξεις που έχουν σχέση με το σιδηρόδρομο.Το αεροπλάνο είναι το πιο γρήγορο μέσο συγκοινωνίας. Χρησιμοποιήστε τις παρακάτω λέξεις, για να φτιάξετε με το διπλανό ή τη διπλανή σας μια μικρή ιστορία:  αεροδρόμιο πιλότος προσγείωση   απογείωση αεροσυνοδός διάδρομος Από τα πολύ παλιά χρόνια, οι άνθρωποι που ζούσαν κοντά στη θάλασσα χρησιμοποίησαν πλοία για τις μετακινήσεις τους.Πώς ήταν τα πλοία παλιά;Πώς κινούνταν;μέσα μεταφοράς μέσα συγκοινωνίας13.3  Τα προϊόντα ταξιδεύουνΟι άνθρωποι, για να μεταφέρουν τα προϊόντα από τόπο σε τόπο, χρησιμοποιούν διάφορα μεταφορικά μέσα.Συμπλήρωσε τα μεταφορικά μέσα που χρησιμοποιήθηκαν στο ταξίδι της ντομάτας από το χωράφι ως το σπίτι μας.Αν οι ντομάτες έπρεπε να μεταφερθούν σε νησί, ποια άλλα μεταφορικά μέσα θα χρειάζονταν;Ψάξε να μάθεις για το ταξίδι που κάνει το γάλα από την αγελάδα μέχρι το ποτήρι σου.113.4  Κυκλοφορώ με ασφάλειαΟι άνθρωποι, καθημερινά, κινούνται στους δρόμους. Άλλοι είναι πεζοί, άλλοι επιβάτες και άλλοι οδηγοί.Ξέρετε τι πρέπει να προσέχουμε για να κυκλοφορούμε με ασφάλεια;Όπου έχεις διαφωνήσει, μπορείς να πεις ποια είναι η σωστή συμπεριφορά;Ποιοι είναι οι κίνδυνοι, όταν δεν τηρούνται οι παραπάνω κανόνες και γιατί;Στους δρόμους υπάρχουν πινακίδες με τα σήματα οδικής κυκλοφορίας, που ενημερώνουν τους πεζούς και τους οδηγούς πώς να κυκλοφορούν σωστά, δηλαδή με ασφάλεια.Παρατηρήστε και περιγράψτε τις πινακίδες.Ποια είναι η σημασία κάθε πινακίδας;Τι δηλώνει το σχήμα και το χρώμα τους;Συμπλήρωσε τα κείμενα που λείπουν κάτω από μερικές πινακίδες.