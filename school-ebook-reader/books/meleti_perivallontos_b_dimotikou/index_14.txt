14. ΕΠΙΚΟΙΝΩΝΙΑ ΚΑΙ ΕΝΗΜΕΡΩΣΗ
14.1 Τρόποι επικοινωνίας και ενημέρωσηςΟι άνθρωποι έχουν την ανάγκη να έρχονται σε επαφή μεταξύ τους. Να ανταλλάσσουν μηνύματα, ιδέες, πληροφορίες και να εκφράζουν τα συναισθήματα τους. Με αυτό τον τρόπο επικοινωνούν μεταξύ τους και ενημερώνονται.Ο πιο συνηθισμένος τρόπος επικοινωνίας είναι η ομιλία. Από πολύ μικροί μαθαίνουμε να μιλούμε με ευκολία μια γλώσσα, που είναι η μητρική μας γλώσσα.Στην τάξη έχετε όλοι την ίδια μητρική γλώσσα;Ποια ξένη γλώσσα θα θέλατε να μάθετε και γιατί;Πώς εκφράζετε τα συναισθήματα σας στους φίλους σας;Η Ανθή και ο Κυριάκος, μαζί με τους συμμαθητές τους, θα παρουσιάσουν τη θεατρική παράσταση «Ειρήνη» του Αριστοφάνη. Σκέφτηκαν διάφορους τρόπους για να επικοινωνήσουν με φίλους, συγγενείς και γείτονες και να τους ενημερώσουν.Το ανακοίνωσαν και από την ιστοσελίδα του σχολείου.Ποιους τρόπους επικοινωνίας χρησιμοποίησαν οι μαθητές της Β' τάξης, για να κάνουν γνωστή την παράσταση που θα παρουσιάσουν;Πώς νομίζετε ότι έστειλαν τις προσκλήσεις τους;Σε ποιους τηλεφώνησαν;Υπάρχουν άλλοι τρόποι επικοινωνίας, που δεν τους σκέφτηκαν;14.2 Τα Μέσα Μαζικής ΕνημέρωσηςΔιαβάζω, ακούω, βλέπω…Οι άνθρωποι μαθαίνουν τα νέα από όλο τον κόσμο ακούγοντας ραδιόφωνο, διαβάζοντας εφημερίδες και περιοδικά ή βλέποντας τηλεόραση. Τα μέσα αυτά ενημερώνουν και ψυχαγωγούν. Λέγονται Μέσα Μαζικής Ενημέρωσης (Μ.Μ.Ε.).Ξεφυλλίστε μια εφημερίδα. Γράψτε τι βρίσκουμε στις σελίδες της.ΆρθραΔημοσιογράφοι, φωτογράφοι, γραφίστες, γελοιογράφοι και τυπογράφοι εργάζονται για να ετοιμάσουν μια εφημερίδα.  Τι νομίζεις ότι κάνει καθένας από αυτούς; Τι θα ήθελες να κάνεις εσύ σε μια εφημερίδα;   Ταξιδεύετε με τους γονείς σας με το αυτοκίνητο και ακούτε ραδιόφωνο.Βάλτε √ στην εκπομπή που θα σας άρεσε να ακούσετε:  Τι γίνεται αν καθένας θέλει να ακούσει διαφορετική εκπομπή; (Μπορείτε να οργανώσετε ένα θεατρικό παιχνίδι με αυτή τη σκηνή.)κινούμενα σχέδια ντοκιμαντέρ παιδικό πρόγραμμα   ειδήσεις αθλητικά κωμωδία   Παρατηρήστε τις διάφορες εκπομπές στην οθόνη της τηλεόρασης: Ποιο είναι το περιεχόμενό τους;Σε ποιους απευθύνονται;Τι ώρα προβάλλονται, συνήθως;Ποιες από αυτές σας αρέσει να βλέπετε και γιατί; Διαλέγω να δω εκπομπές που: Είναι για την ηλικία μου Δεν προβάλλονται αργά τη νύχτα Δεν έχουν βία Μέσα Μαζικής Ενημέρωσης Σκέψου τι άλλα πράγματα μπορείς να κάνεις στον ελεύθερο χρόνο σου, εκτός από το να βλέπεις τηλεόραση.14.3 Τι μάθαμε για τις μεταφορές και την επικοινωνία-ενημέρωσηΟι άνθρωποι έχουν ανάγκη να επικοινωνούν και να ενημερώνονται.Ο πιο συνηθισμένος τρόπος επικοινωνίας είναι με τη γλώσσα που μιλάμε ή γράφουμε. Άλλοι τρόποι επικοινωνίας είναι με το σώμα μας, με τις εκφράσεις του προσώπου, με τα νοήματα και με τα σύμβολα.Οι εφημερίδες, το ραδιόφωνο και η τηλεόραση λέγονται Μέσα Μαζικής Ενημέρωσης (Μ.Μ.Ε.). Βοηθούν τους ανθρώπους να μαθαίνουν τα νέα από όλο τον κόσμο και να ψυχαγωγούνται.Οι άνθρωποι επικοινωνούν και ενημερώνονται και μέσα από τα ταξίδια τους. Για να μετακινηθούν από τόπο σε τόπο, χρησιμοποιούν τα μέσα μεταφοράς στη στεριά, στον αέρα και στη θάλασσα..Τα μέσα μεταφοράς που χρησιμοποιούν πολλοί άνθρωποι μαζί για τις μετακινήσεις τους λέγονται μέσα συγκοινωνίας.Υπάρχουν, ακόμα, μέσα μεταφοράς που βοηθούν τους ανθρώπους στις δουλειές τους και στη μεταφορά των εμπορευμάτων.Για να μη γίνονται ατυχήματα, υπάρχουν κανόνες για τους οδηγούς και τους πεζούς. Πολλές φορές καταλαβαίνουμε έναν κανόνα από τα σήματα κυκλοφορίας που υπάρχουν στους δρόμους.