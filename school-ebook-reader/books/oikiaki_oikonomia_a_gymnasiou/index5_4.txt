ΚΑΤOΙΚΙΑ   
5.4 Τύποι και μορφές κατοικίας
 Στόχοι της νποενότητας αυτής είναι         οι μαθητές:  Να γνωρίσουν τα χαρακτηριστικά γνωρίσματα των διαφόρων τύπων και μορφών κατοικίας.       Λέξεις - κλειδιά: κατοικία, μονοκατοικία, πολυκατοικία, αστική, αγροτική 
Τύποι κατοικίας
      Εικ. 5.12 Μουσάντρα (Καστοριά) 
O σύγχρονος άνθρωπος έχει τη δυνατότητα να επιλέξει, ανάλογα με την οικονομική κατάσταση, τις προτιμήσεις του και την περιοχή όπου βρίσκεται, ανάμεσα σε δύο βασικούς τύπους κατοικίας, στη μονοκατοικία και την πολυκατοικία.
      Εικ. 5.12 Μουσάντρα (Καστοριά) 
Η μονοκατοικία είναι ένα σπίτι όπου κατοικεί μία οικογένεια ή ένας άνθρωπος που ζει μόνος του. Το σπίτι αυτό μπορεί να είναι είτε ένα απλό ισόγειο κτίριο ή μια πιο σύνθετη κατασκευή. Μονοκατοικίες βρίσκονται περισσότερο στα προάστια των πόλεων, σε μικρές πόλεις και σε χωριά, όπου δηλαδή υπάρχει άνεση χώρου. Η πολυκατοικία είναι ένα κτίριο από πολλούς ορόφους, που έχουν διαμορφωθεί σε διαφορετικούς χώρους κατοικιών, στα διαμερίσματα. Oι πολυκατοικίες συναντώνται περισσότερο στις μεγάλες πόλεις και δημιουργήθηκαν από την ανάγκη να δοθεί λύση στο πρόβλημα στέγασης των ανθρώπων που συγκεντρώθηκαν σ’ αυτές.
   
Μορφές κατοικίας
 
Η σύγχρονη κατοικία διακρίνεται σε δύο κυρίως μορφές, στην αστική και την αγροτική, ανάλογα με το αν βρίσκεται στην πόλη ή στην ύπαιθρο. 
 
Αστική είναι η κατοικία των ανθρώπων που ζουν σε πόλεις. Η αστική κατοικία προσφέρει όλα τα πλεονεκτήματα της ζωής στην πόλη, όπως καλύτερες δυνατότητες στην παροχή υπηρεσιών υγείας, στην ψυχαγωγία, στις αγορές κ.ά. Από την άλλη όμως παρουσιάζει μειονεκτήματα (θόρυβο, καυσαέρια, πολυκοσμία, έλλειψη επαφής με τη φύση, κ.ά.). Αυτά μειώνονται βέβαια στην περίπτωση που η κατοικία βρίσκεται στα προάστια, όπου, όμως, υπάρχει το πρόβλημα της απόστασης από το κέντρο. 
      Εικ. 5.15 Αγροτική κατοικία 
Αγροτική είναι η κατοικία των ανθρώπων που ζουν σε χωριά ή σε κωμοπόλεις. Η αγροτική κατοικία προσφέρει όλα τα πλεονεκτήματα της ζωής στην ύπαιθρο, όπως ησυχία, καθαρό αέρα, επαφή με τη φύση, δυνατότητα για πιο υγιεινή ζωή κ.ά. Λείπουν, αντίθετα, οι ευκολίες της πόλης.