Γ. Προθετική Φράση



Από το πρωί, ο χιονιάς έχει
            δημιουργήσει μεγάλα προβλήματα σε όσους
            κινούνται στο οδικό δίκτυο της χώρας. Η ανακοίνωση του
            υπουργείου για τους συγγενείς των εγκλωβισμένων άφηνε να
            εννοηθεί ότι πολλοί συνάνθρωποί μας θα έμεναν μέσα στα
            χιόνια και τις επόμενες ώρες, παρά τις προσπάθειες των
συνεργείων διάσωσης.
          

Οι προθέσεις (βλ. ενότητα 13) συνδυάζονται με Ονοματικές Φράσεις και μας δίνουν Προθετι-

            κές Φράσεις:


από το πρωί
για τους συγγενείς των εγκλωβισμένων
παρά τις προσπάθειες των συνεργείων


Οι φράσεις αυτές παίζουν τον ρόλο του προσδιορισμού, δηλαδή δεν είναι απαραίτητα συστα-
            τικά της πρότασής μας, όπως είναι π.χ. το υποκείμενο και το ρήμα, αλλά μας δίνουν παραπά-
            νω πληροφορίες ή κάνουν πιο σαφή τον λόγο μας:



Από το πρωί,
ο χιονιάς

έχει δημιουργήσει μεγάλα προβλήματα.



Ονοματική Φράση – Υποκείμενο


Ρηματική Φράση




 



Οι Προθετικές Φράσεις που αποτελούνται από
            επίρρημα + πρόθεση + ονοματική φράση
            λέγονται Σύνθετες Προθετικές Φράσεις
            (βλ. και ενότητα 13.1).


Μέσα(επίρρημα) από(πρόθεση) [το παλιό σπίτι](ονοματική φράση)
            Πέρα(επίρρημα) από(πρόθεση) [τη φαντασία μας](ονοματική φράση)
            Πάνω(επίρρημα) σε (πρόθεση) [ένα ράφι](ονοματική φράση)