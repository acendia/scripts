Δ. Σχηματισμός ρημάτων σε -άγω, -βάλλω



            Να και κάτι που πρέπει να προσέξουμε:
            Μερικά ρήματα της γλώσσας μας σχηματίζονται με
            βάση το αρχαίο ρήμα άγω, που σημαίνει οδηγώ:

            παράγω, προάγω, διάγω, περιάγω, διεξάγω, εισάγω,
            εξάγω κ.ά.
          

            Τι σημαίνουν αυτά τα ρήματα;
          

            Προσέχω πολύ στον σχηματισμό των ρημάτων αυτών. Όταν δηλώνω εξακολου-
            θητικές – επαναλαμβανόμενες ενέργειες (όταν δηλαδή έχουμε εξακολουθητικό
            – επαναλαμβανόμενο ποιόν ενεργείας) χρησιμοποιώ το θέμα «αγ-».
          


Η χώρα μας θα εξάγει λάδι στην
            Ευρώπη για πολλές ακόμα δεκαετίες.
            Ο γνωστός αρχιμουσικός το είχε
            πάρει απόφαση: «Θέλουμε να διεξά-
            γουμε το Φεστιβάλ Μότσαρτ κάθε
            χρόνο...».Όταν, όμως, δηλώνω συνοπτικές – στιγμιαίες ενέργειες (όταν
            δηλαδή έχουμε συνοπτικό – στιγμιαίο ποιόν ενεργείας), χρησιμο-
            ποιώ το θέμα «αγαγ-».
          


 


Την ερχόμενη εβδομάδα η χώρα μας θα εξαγάγει 500

            τόνους λάδι στην Ευρώπη.


Ο γνωστός αρχιμουσικός συμπλήρωσε: «...φέτος
            όμως, λόγω οικονομικών προβλημάτων, δε θα διεξα-
            γάγουμε το φεστιβάλ αυτό».


 


Κάτι παρόμοιο συμβαίνει και με τα ρήματα που προέρχονται από το αρχαίο ρήμα βάλλω:

            περιβάλλω, διαβάλλω, καταβάλλω, υποβάλλω, επιβάλλω, αμφιβάλλω, προσβάλλω κ.ά.



            Κι αυτά τι να σημαίνουν, άραγε;
          

Τα ρήματα αυτά σχηματίζουν τους εξακολουθητικούς –

            επαναλαμβανόμενους τύπους με το θέμα «βάλλ-».



Η μητέρα περιβάλλει τα παιδιά της με αγάπη.
            Ο Ορέστης ανέβαλλε συστηματικά το μάθημα της κιθάρας τις
            τελευταίες τέσσερις εβδομάδες.



Σχηματίζουν όμως τους συνοπτικούς – στιγμιαίους

            τύπους από το θέμα «βαλ-» (με ένα λάμδα λιγότερο).


Είμαστε σίγουροι ότι οι νέοι συνάδελφοί σου θα σε περιβάλουν με
            αγάπη, αμέσως μόλις αναλάβεις εργασία, την επόμενη Δευτέρα.
            Ο Ορέστης ανέβαλε το μάθημα της κιθάρας χτες.