12.1        Είδη επιρρημάτων



            Με επιρρήματα μπορούμε να περιγράψουμε πολλές διαφο-
            ρετικές ιδιότητες της πράξης που δηλώνει το ρήμα. Έτσι,
            έχουμε διαφορετικές ομάδες επιρρημάτων.
          


Τοπικά επιρρήματα:

Πού;
πού, εδώ, εκεί, πέρα, μακριά, κοντά, σιμά, δίπλα,
                μέσα, πάνω, κάτω, απέναντι, παντού, κάπου, πουθενά,
                ψηλά, χαμηλά, δεξιά, αριστερά, πλάι, γύρω, έξω,
                μεταξύ, αναμεταξύ, μπροστά, μπρος, πίσω, βόρεια,
                νότια, ανατολικά, δυτικά, χάμω κ.ά. 


Χρονικά επιρρήματα:

Πότε;
πότε, τώρα, τότε, πριν, μετά, σήμερα, αύριο, χτες,
                μεθαύριο, πέρ[υ]σι, φέτος, απόψε, αργά, νωρίς,
                οποτεδήποτε, όποτε, άλλοτε, κάποτε, ύστερα, έπειτα,
                επιτέλους, κιόλας, αμέσως, σπάνια, συχνά, τακτικά,
                πότε πότε κ.ά.


Τροπικά επιρρήματα:

Πώς;
πώς, όπως, έτσι, αλλιώς, κάπως, καθόλου,

                οπωσδήποτε, μόνο, μαζί κ.ά.


Ποσοτικά επιρρήματα:

Πόσο;
πόσο, όσο, τόσο, οσοδήποτε, κάμποσο, κάπως,
                περισσότερο, πολύ, ελάχιστα, λίγο, τουλάχιστον,
                εξίσου, σχεδόν, λιγότερο, πάνω κάτω, καθόλου κ.ά.



 



            Αρκετές φορές, τα επιρρήματα μπορεί να συνοδεύουν επίθετα:
            
Ο κ. Βρασίδας είναι πάρα πολύ έξυπνος.

Σχεδόν όλοι ήρθαν στο πάρτι του Ορέστη.


Άλλες φορές, τα επιρρήματα προσδιορίζουν όχι το ρήμα αλλά

              ολόκληρη την πρόταση:


Ευτυχώς, προλάβαμε το πλοίο.

              Ειλικρινά, δεν ξέρω πώς να σας ευχαριστήσω.



            Τα επιρρήματα που προσδιορίζουν μια πρόταση λέγονται προτασιακά επιρρήματα.

            Τέτοια είναι τα: απλώς, βέβαια, ίσως, πραγματικά, σίγουρα, τελικά, φυσικά κ.ά.