8.3        Aυτοπαθείς αντωνυμίες







Ο δάσκαλος διορθώνει

      τον εαυτό του.
Η Τζένη καμαρώνει

τον εαυτό της.
Το χελωνάκι φροντίζει

τον εαυτό του.



Πρέπει να προσέχουμε μη μας
  χτυπήσει γυρίζοντας. Δεν ξέρεις πόσες
  φορές έχω τραυματίσει τον εαυτό μου
  με αυτό το μπούμερανγκ.


Οι αυτοπαθείς αντωνυμίες μάς δείχνουν ότι το ίδιο πρόσωπο

  ενεργεί αλλά και δέχεται την ενέργεια του ρήματος.

Η αντωνυμία ο εαυτός μου σχηματίζει και τα τρία πρόσωπα στους

  δύο αριθμούς:

 



 
Ενικός αριθμός


 
Α' πρόσωπο
Β' πρόσωπο
Γ' πρόσωπο


Ον.
ο εαυτός μου
ο εαυτός σου
ο εαυτός του/της


Γεν.
του εαυτού μου
του εαυτού σου
του εαυτού του/της


Αιτ.
τον εαυτό μου
τον εαυτό σου
τον εαυτό του/της



 



 
Πληθυντικός αριθμός


 
Α' πρόσωπο
Β' πρόσωπο
Γ' πρόσωπο


Ον.
ο εαυτός μας
ο εαυτός σας
ο εαυτός τους


Γεν.
του εαυτού μας /

των εαυτών μας
του εαυτού σας /

των εαυτών σας
του εαυτού τους /

των εαυτών τους


Αιτ.
τον εαυτό μας

      τους εαυτούς μας
τον εαυτό σας

τους εαυτούς σας
τον εαυτό τους

τους εαυτούς τους



Μερικές φορές, η αυτοπάθεια δηλώνεται με την
  επιλογή του κατάλληλου ρήματος στην παθητική
  φωνή.
  Π.χ. χτενίζω τον εαυτό μου = χτενίζομαι