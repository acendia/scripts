12.2        Επιρρήματα σε -α και -ως



            Χτες είχε γενέθλια ο αδελφός
            μου. Περάσαμε πολύ ωραία στο
            πάρτι του. Μόνο το χελωνάκι μας
            ήταν ανήσυχο και συμπεριφερόταν
παράξενα.
          

Πολλά επιρρήματα σε -α σχηματίζονται από τον πληθυντικό του ουδετέρου των επιθέτων.
            τα ωραία παιδιά → Περάσαμε ωραία.
            τα παράξενα αντικείμενα → Συμπεριφερόταν παράξενα.



Ευτυχώς, μετά από

            λίγο συνήθισε.
          

            Μην
            το αδικείς. Συνήθως,
            τα χελωνάκια τρομάζουν
            με τον πολύ κόσμο.
          

Μερικά επιρρήματα σχηματίζονται και με την κατάληξη -ως:
            Τα χελωνάκια συνήθως τρομάζουν.
Ευτυχώς, συνήθισε.



            Αρκετά επιρρήματα έχουν τύπους και σε -ως και σε -α χωρίς

            διαφορά στη σημασία.
            
Παραπονιέται αδίκως / άδικα.

Σπανίως / σπάνια εμφανίζεται.


Οι τύποι σε -ως χρησιμοποιούνται κυρίως σε επίσημο ύφος.



Προσοχή όμως! Αρκετά επιρρήματα έχουν τύπους και σε

            -ως και σε -α με διαφορετική σημασία!
          

 


π.χ. Η πυροσβεστική έφτασε αμέσως (=πολύ γρήγορα) στον τόπο της πυρκαγιάς.
            Εν όψει των εκλογών, ο υποψήφιος δήμαρχος κατέβηκε στην κεντρική λαχαναγορά
            για να επικοινωνήσει άμεσα (=χωρίς μεσολάβηση άλλων) με τους εμπόρους και τους
            καταναλωτές.



              ΔΡΑΣΤΗΡΙΟΤΗΤΑ 30
            


                Φτιάχνω στο τετράδιό μου προτάσεις που δείχνουν τη διαφορε-

                τική σημασία των παρακάτω επιρρημάτων:
              


              απλώς – απλά, εκτάκτως – έκτακτα, ευχαρίστως – ευχάριστα, τελείως – τέλεια