ENOTHTA 6
Μιλώ για ανθρώπους, ζώα,
          πράγματα, ενέργειες,
          καταστάσεις και ιδιότητες

Το ουσιαστικό




Περιπέτεια στο ταχυδρομείο
            – Γεια σας! Θα ήθελα να στείλω αυτό το
δέμα, παρακαλώ. Πόσο κοστίζουν τα γραμ-

            ματόσημα;
            – Μισό λεπτό, παρακαλώ, να σας το ζυγίσω.
            – Με την ησυχία σας.
            – Λοιπόν, ζυγίζει δύο κιλά. Πού θέλετε να το
            στείλετε;
            – Στην οικογένεια του θείου μου του
Πέτρου, στο Βερολίνο. Είναι ένα σπιτάκι για
            τον σκύλο τους.
            – Α, αφού πρόκειται για αποστολή στη Γερ-

            μανία, τότε θα είναι κάπως ακριβό. Είκοσι
            πέντε ευρώ, παρακαλώ.


– Μπορώ να το στείλω ως κατεπείγον;
            – Ναι, άλλα τότε θα σας στοιχίσει τρία ευρώ επιπλέον.
            – Δε με πειράζει. Θέλω να φτάσει πριν από το τέλος της εβδομάδας.
            – Μη φοβάστε, η υπηρεσία μας θα φροντίσει να φτάσει στον προορισμό του με ταχύτητα και
ασφάλεια. Θα το στείλω σήμερα κιόλας. Εξάλλου, έχω πολλά δέματα για τη Γερμανία.
            – Ευχαριστώ πολύ.


ΟΥΣΙΑΣΤΙΚΑ → Είναι οι λέξεις που δηλώνουν:
πρόσωπα (θείος, Πέτρος)
ζώα (σκύλος)
τόπους (Βερολίνο, Γερμανία)
πράγματα (δέμα, γραμματόσημα)
ενέργειες (αποστολή)
καταστάσεις (ησυχία)
ιδιότητες (ταχύτητα, ασφάλεια)
            Χρησιμοποιούμε τα ουσιαστικά λοιπόν για να αναφερθούμε σε κάποια από
            τις παραπάνω οντότητες ή έννοιες του κόσμου γύρω μας.