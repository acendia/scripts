Α. Ονοματική Φράση




ο φίλος του Αλέξη


Εμείς


μια πραγματικά

              εντυπωσιακή ταινία


τα κίτρινα παπούτσια



            Οι Ονοματικές Φράσεις έχουν ως βασική τους λέξη ένα ουσιαστικό

            (ή μια λέξη που το αντικαθιστά, π.χ. ένα επίθετο ή μια αντωνυμία).
          


Οι ονοματικές φράσεις είναι συνήθως:


1. Υποκείμενα του ρήματος: Δείχνουν ποιος κάνει ή
            παθαίνει αυτό που λέει το ρήμα.
Η μητέρα του Γιώργου αγαπάει τη λαϊκή μουσική.
Ποιος αγαπάει τη λαϊκή μουσική; → Η μητέρα του
            Γιώργου


2. Αντικείμενα του ρήματος: Δείχνουν σε ποιον ή σε τι
            μεταβιβάζεται η ενέργεια του ρήματος.
            Η μητέρα του Γιώργου αγαπάει τη λαϊκή μουσική.
Τι αγαπάει η μητέρα του Γιώργου; → Τη λαϊκή μουσική


            Τα υποκείμενα είναι

            πάντα σε ονομαστική

            πτώση και τα αντικεί-

            μενα σε αιτιατική ή

            γενική!
          

3. Κατηγορούμενα του ρήματος: Τα χρησιμοποιούμε μαζί με συνδετικά ρήματα (βλ. ενότητα

            10.1 Γ) και με αυτά δίνουμε μια ιδιότητα στο υποκείμενο.



Ο Γιάννης είναι σπουδαίος επιστήμονας.

            Τι ιδιότητα έχει ο Γιάννης; Σπουδαίος επιστήμονας.


Η Σοφία έγινε τραγουδίστρια.

            Τι ιδιότητα έχει η Σοφία; Τραγουδίστρια.



 Συνδετικά Ρήματα:
είμαι, γίνομαι, φαίνομαι,
εκλέγομαι, λέγομαι κ.ά.
          

            Το κατηγορούμενο
            έχει την ίδια πτώση με
            την Ονοματική Φράση
            που προσδιορίζει.
          
Τι να θυμάμαι όταν γράφω



Το υποκείμενο, το αντικείμενο και το κατηγορούμενο δε χωρίζονται

ποτέ με κόμμα από το ρήμα.


Η Σοφία χτενίζεται.
              Φάγαμε φακές.
              Ο Νίκος έγινε δάσκαλος.