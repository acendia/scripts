Τεχνικές που χρησιμοποιούνται 

          στη Βιολογία






Κατασκευή βιβλιθήκης λ φάγων



ένθετοΤεχνικές που χρησιμοποιούνται στη Βιολογία
Καλλιέργεια των μικροοργανισμών στο εργαστήριο



 Οι μικροοργανισμοί καλλιεργούνται στο εργαστήριο σε καθαρές καλλιέργειες, δηλαδή σε καλλιέργειες που αποτελούνται από ένα μόνο είδος          μικροοργανισμού. Για να ξεκινήσει μία καθαρή          καλλιέργεια, απαιτείται απομόνωση του μικροοργανισμού από τους υπόλοιπους μικροοργανισμούς μαζί με τους οποίους υπάρχει στο φυσικό          περιβάλλον όπως στο έδαφος ή στο νερό. Η ανάπτυξη των μικροοργανισμών στο εργαστήριο          προϋποθέτει την παρασκευή και τη χρησιμοποίηση θρεπτικών υλικών, καθώς και τη διαμόρφωση

              κατάλληλων συνθηκών καλλιέργειας όπως θερμοκρασίας και ρΗ. Οι μικροοργανισμοί καλλιεργούνται σε Η20, στο οποίο προστίθενται κατάλληλα θρεπτικά συστατικά. Το μείγμα αυτό ονομάζεται θρεπτικό υλικό. Το θρεπτικό υλικό μπορεί          να είναι υγρό ή στερεό, αν σε αυτό προστεθεί άγαρ. Το υγρό θρεπτικό υλικό τοποθετείται συνήθως σε σωλήνες ή φιάλες καλλιέργειας, ενώ το          στερεό σε τρυβλία petri. Πριν από την έναρξη 




 μιας καθαρής καλλιέργειας είναι απαραίτητο να          αποστειρωθούν τα υλικά και τα σκεύη που θα          χρησιμοποιηθούν, δηλαδή να «απαλλαγούν» από          διάφορους μικροοργανισμούς που βρίσκονται σε          αυτά ή στην ατμόσφαιρα. Η αποστείρωση πραγματοποιείται συνήθως με θέρμανση σε ειδικούς κλιβάνους. Κατά τη διάρκεια των χειρισμών πρέπει να αποφεύγεται η μόλυνση της καλλιέργειας από άλλους μικροοργανισμούς. Για το λόγο αυτό          οι χειρισμοί πραγματοποιούνται κοντά σε φλόγα          από λύχνο Bunsen, τα δοχεία που περιέχουν το          θρεπτικό υλικό πωματίζονται μετά τη χρήση τους          και τα τρυβλία παραμένουν σκεπασμένα. Για τη          μεταφορά μικροοργανισμών από μία καλλιέργεια          σε μία άλλη χρησιμοποιείται ο κρίκος καλλιέργειας, ο οποίος πριν και μετά από κάθε χειρισμό αποστειρώνεται στη φλόγα του λύχνου Bunsen. Η          καλλιέργεια των μικροοργανισμών στο εργαστήριο επιτρέπει τη μελέτη τους και τη χρησιμοποίησή τους σε τεχνικές ανασυνδυασμένου DNA.ένθετοΚαλλιέργεια φυτικών κυττάρων



 Σήμερα υπάρχει η δυνατότητα να αναπτυχθούν ολόκληρα φυτά από μετασχηματισμένα κύτταρα με τη χρησιμοποίηση κατάλληλων             τεχνικών κλωνοποίησης. Το πρώτο στάδιο περιλαμβάνει ανάπτυξη των κυττάρων σε υγρό θρεπτικό υλικό και παραγωγή μιας μάζας αδιαφοροποίητων             κυττάρων, που 




 ονομάζεται κάλλος. Ο κάλλος μπορεί να μεταφερθεί σε καλλιέργεια όπου χρησιμοποιείται άγαρ και με την προσθήκη των           κατάλληλων ορμονών να παραγάγει ρίζα και βλαστό          και να δώσει τελικά ένα νέο φυτό.ένθετοΠροετοιμασία και χρώση των χρωμοσωμάτων για τη δημιουργία καρυοτύπου



 Για την ετοιμασία χρωμοσωμικών παρασκευασμάτων μπορεί να χρησιμοποιηθούν διάφορα είδη κυττάρων όπως κύτταρα από το αμνιακό υγρό και τις χοριακές λάχνες, που χρησιμοποιούνται          για τη διενέργεια του προγεννητικού ελέγχου. Μπορεί επίσης να χρησιμοποιηθούν κύτταρα του μυελού των οστών ή κύτταρα του αίματος. Τα           λευκά αιμοσφαίρια (Τ-λεμφοκύτταρα) χρησιμοποιούνται ευρέως για τη μελέτη των χρωμοσωμάτων, διότι προσφέρουν μια σειρά από πλεονεκτήματα           όπως τα παρακάτω: 


 Η λήψη αίματος είναι μία πολύ απλή διαδικασία. 
 Τα λεμφοκύτταρα πολλαπλασιάζονται παρουσία μιτογόνων παραγόντων. 
 Ο κυτταρικός τους κύκλος έχει μελετηθεί συστηματικά. 


 Επειδή όμως τα κύτταρα αίματος δε διαιρούνται, προκαλούνται μιτωτικές διαιρέσεις στα λεμφοκύτταρα με την προσθήκη φυτοαιμαγλουτινίνης (PHA Phytohemaglutinin), μιας ουσίας που εκχυλίζεται από το φασόλι. Τα κύτταρα          καλλιεργούνται για 72 - 96 ώρες και στη συνέχεια γίνεται προσθήκη κολχεμιδίου ή κολχικίνης, ουσιών που παρεμποδίζουν το σχηματισμό της ατράκτου και σταματούν τη μίτωση. Έτσι          αυξάνεται στον πληθυσμό των κυττάρων το ποσοστό εκείνων που βρίσκονται στο στάδιο της μετάφασης. 




 Στη συνέχεια, με επώαση σε υποτονικό διάλυμα KCI, σπάει η κυτταρική μεμβράνη των κυττάρων, τα χρωμοσώματα «απλώνονται» σε           αντικειμενοφόρο πλάκα, όπου και μονιμοποιούνται. Για να είναι δυνατή η παρατήρηση των χρωμοσωμάτων στο μικροσκόπιο, τα χρωμοσώματα           βάφονται με ειδικές χρωστικές, η πιο κοινή από τις οποίες είναι η Giemsa. Για να αποκτήσουμε πιο λεπτομερή εικόνα της δομής των          χρωμοσωμάτων χρησιμοποιούμε για τη χρώση τις μεθόδους ζωνοποίησης, όπου τα χρωμοσώματα δεν είναι βαμμένα ομοιόμορφα σε όλο το μήκος           τους αλλά εμφανίζουν ανοικτόχρωμες και σκουρόχρωμες ζώνες. 


 Υπάρχουν διάφορες τεχνικές ζωνοποίησης. Οι πιο συνηθισμένες είναι οι τεχνικές G (Giemsa banding) και R(Reverse banding). Μέχρι πριν από           λίγα χρόνια ήταν απαραίτητη η φωτογράφηση των χρωμοσωμάτων με φωτογραφική μηχανή προσαρμοσμένη στο μικροσκόπιο. Στη συνέχεια          κόβονταν οι φωτογραφίες και τα χρωμοσώματα ταξινομούνταν σε ζεύγη κατά σειρά μεγέθους. Σήμερα είναι δυνατή η χρήση video-κάμερας, που           μεταφέρει την εικόνα από το μικροσκόπιο σε ηλεκτρονικό υπολογιστή. Με ειδικά προγράμματα επεξεργασίας εικόνας είναι δυνατή η αυτόματη           ταξινόμηση των χρωμοσωμάτων.ένθετο«Ψαρεύοντας» στα χρωμοσώματα με την τεχνική FISH 

          (Fluorescence In Situ Hybridisation)



 Μία από τις πιο σημαντικές τεχνικές που αναπτύχθηκαν τα τελευταία χρόνια είναι η τεχνική FISH. Σ' αυτή χρησιμοποιούνται ανιχνευτές DNA,           οι οποίοι είναι συνδεδεμένοι ή μπορούν να συνδεθούν με φθορίζουσες χρωστικές. Προσθήκη των ανιχνευτών σε ένα χρωμοσωμικό παρασκεύασμα           έχει ως αποτέλεσμα, ύστερα από ειδική επεξεργασία, την «ένωση», λόγω συμπληρωματικότητας, του ανιχνευτή με ορισμένη περιοχή DNA κάποιου           χρωμοσώματος. Με αυτόν τον τρόπο μας δίνεται η δυνατότητα να αναγνωρίσουμε τη συγκεκριμένη περιοχή παρατηρώντας τα χρωμοσώματα στο           μικροσκόπιο, λόγω της φθορίζουσας ουσίας που είναι συνδεδεμένη με τον ανιχνευτή. Δηλαδή οι ανιχνευτές «βάφουν» συγκεκριμένες περιοχές           στα χρωμοσώματα. Μείγμα ανιχνευτών για διάφορες περιοχές του χρωμοσώματος μπορεί να χρησιμοποιηθεί για να «βαφεί» ένα ολόκληρο           χρωμόσωμα. Η FISH έχει εφαρμογές στη διάγνωση των 




 χρωμοσωμικών ανωμαλιών. Για παράδειγμα, υπάρχουν ανιχνευτές DNA, οι οποίοι συνδέονται με το κεντρομερίδιο του χρωμοσώματος 21. Με αυτόν           τον τρόπο μας δίνεται η δυνατότητα να καταμετρήσουμε εύκολα τον αριθμό των χρωμοσωμάτων 21 σε ένα χρωμοσωμικό παρασκεύασμα ή και ακόμα           στον πυρήνα ενός κυττάρου. Πλεονέκτημα της μεθόδου είναι ότι μπορεί να ανιχνεύσει χρωμοσωμικές ανωμαλίες και σε μεσοφασικούς πυρήνες,           γεγονός ιδιαίτερα χρήσιμο για τη μελέτη κυττάρων που δε διαιρούνται. Σημαντική είναι επίσης η συνεισφορά της και στη χαρτογράφηση των           γονιδίων (βλέπε Κεφάλαιο 8). Στην περίπτωση που είναι γνωστή η ακολουθία βάσεων ενός γονιδίου μπορεί να συντεθεί ένας ανιχνευτής DNA, ο           οποίος θα «κολλήσει», λόγω συμπληρωματικότητας, στην περιοχή του χρωμοσώματος όπου εντοπίζεται το γονίδιο, υποδεικνύοντάς μας την ακριβή           θέση του στο χρωμόσωμα.ένθετο
        




Είδη ανιχνευτών





          Ανάλυση FISH με τη χρήση ανιχνευτή για το χρωμόσωμα 21 σε ασθενή που πάσχει από σύνδρομο Down. Η ύπαρξη τριών χρωμοσωμάτων 21 μπορεί να διαπιστωθεί τόσο στη μετάφαση όσο και στο μεσοφασικό πυρήνα
        

          Ανάλυση FISH σε ασθενή που πάσχει από σύνδρομο Prader-Willi με ανιχνευτή για ειδική περιοχή του χρωμοσώματος 15.Η τεχνική PCR



 Για να εφαρμόσουμε τη μέθοδο PCR πρέπει να γνωρίζουμε τη σειρά των νουκλεοτιδίων που βρίσκονται στα άκρα του τμήματος DNA που θέλουμε           να πολλαπλασιάσουμε. Η γνωστή αλληλουχία χρησιμοποιείται για τη χημική σύνθεση          δύο ολιγονουκλεοτιδίων, συμπληρωματικών προς τα άκρα κάθε αλυσίδας. Τα ολιγονουκλεοτίδια αυτά λειτουργούν ως πρωταρχικά τμήματα για τη           σύνθεση συμπληρωματικών αλυσίδων DNA. Η σύνθεση καταλύεται από μια ειδική DNA πολυμεράση, όπως η Taq πολυμεράση, η οποία είναι           ανθεκτική στις υψηλές θερμοκρασίες. 


 Η αρχή της μεθόδου απεικονίζεται στην εικόνα. 


 Το δίκλωνο DNA, που έχει το τμήμα που θέλουμε να πολλαπλασιάσουμε, τοποθετείται υπό μορφή διαλύματος στο δοκιμαστικό σωλήνα μαζί με τα ολιγονουκλετίδια, ελεύθερα δεοξυριβονουκλεοτίδια, DNA πολυμεράση, και ιχνοστοιχεία που κάνουν την πολυμεράση πιο αποδοτική. Ο σωλήνας θεμαίνεται για να αποδιαταχθεί το DNA και μετά ψύχεται για να συνδεθούν 




 τα ολιγονουκλεοτίδια στις συμπληρωματικές περιοχές του DNA κάθε αλυσίδας. Η DNA πολυμεράση επιμηκύνει τα άκρα των ολιγονουκλεοτιδίων           για καθορισμένο χρόνο συνθέτοντας τη συμπληρωματική αλυσίδα. Αμέσως μετά το DNA θερμαίνεται ξανά και αρχίζει ένα νέος κύκλος αντιγραφής.           Οι κύκλοι επαναλαμβάνονται (χρειάζονται περίπου 5 λεπτά για να συμπληρωθεί ένας κύκλος) μέχρις ότου η αλληλουχία στόχος να αντιγραφεί           πολλές φορές. 


 Η μέθοδος PCR είναι εξαιρετικά ευαίσθητη. Επιτρέπει τη γρήγορη ανάλυση ειδικών περιοχών DNA που βρίσκονται σε απειροελάχιστη ποσότητα.           Χρησιμοποιήθηκε για να πολλαπλασιαστεί DNA από μαμούθ ηλικίας 40.000 χρόνων, για ανίχνευση γενετικών ασθενειών και αρχικών σταδίων ιικών           μολύνσεων (έγκαιρη διάγνωση του AIDS), στην εγκληματολογία όπου επιτρέπει την ανάλυση του DNA από ελάχιστες ποσότητες          αίματος ή άλλων ιστών και οδηγεί στην αναγνώριση εγκληματιών, στην εξακρίβωση της πατρότητας κ.ά.ένθετοΚατασκευή βιβλιοθήκης λ φάγων



 To DNA του οργανισμού που θέλουμε να κλωνοποιηθεί κόβεται με μια περιοριστική ενδονουκλεάση σε χιλιάδες κομμάτια. Με το ίδιο ένζυμο           κόβεται και το DNA του βακτηριοφάγου λ. To DNA του βακτηριοφάγου λ έχει τροποποιηθεί ώστε να κόβεται με το ένζυμο σε δύο θέσεις.          Έτσι κόβεται σε τρία κομμάτια. Το κεντρικό κομμάτι περιέχει τα γονίδια που είναι υπεύθυνα για τη λυσιγόνο φάση του κύκλου ζωής του           φάγου και μπορεί να απομακρυνθεί χωρίς να επηρεάσει          το λυτικό κύκλο ζωής. Το κομμάτι αυτό, που έχει μέγεθος 20.000 ζεύγη βάσεων, μπορεί να αντικατασταθεί από ένα τμήμα ξένου DNA           αντίστοιχου μήκους. Τα δύο πλευρικά τμήματα του φάγου που ονομάζονται «βραχίονες», απομονώνονται και αναμειγνύονται με τα κομμάτια του           ξένου DNA. Επειδή όλα τα 




 κομμάτια έχουν «κολλώδη άκρα» ενώνονται σύμφωνα με τον κανόνα συμπληρωματικότητας και με τη βοήθεια του ενζύμου DNA δεσμάση. Το           «ανασυνδυασμένο» DNA, που αποτελείται από τους δύο βραχίονες του DNA του αρχικού φάγου και το ξένο DNA, έχει το σωστό μέγεθος και           αναμειγνύεται με τις πρωτεΐνες της κεφαλής και της ουράς, in vitro. Έτσι παράγονται ανασυνδυασμένοι μολυσματικοί φάγοι που έχουν τη           δυνατότητα να μολύνουν ένα βακτήριο ξενιστή. Είναι φανερό ότι παράγονται χιλιάδες ανασυνδυασμένοι φάγοι που ο καθένας έχει ένα ξένο           κομμάτι DNA. Δηλαδή δημιουργείται μια γονιδιωματική βιβλιοθήκη. Όπως και στην περίπτωση της κλωνοποίησης σε πλασμίδιο, ο κλώνος που           περιέχει το επιθυμητό γονίδιο ή τμήμα του DNA εντοπίζεται από τη βιβλιοθήκη με ειδικούς ανιχνευτές.ένθετοΗλεκτροφόρηση πρωτεϊνών



 Οι πρωτεΐνες είναι μακρομόρια που έχουν καθαρό φορτίο, θετικό ή αρνητικό, το οποίο εξαρτάται από το τελικό άθροισμα των φορτίων των           αμινοξέων από τα οποία αποτελούνται. Έτσι, αν σε ένα διάλυμα μιας πρωτεΐνης εφαρμοστεί ηλεκτρικό πεδίο, η πρωτεΐνη θα μετακινηθεί προς           τον θετικό ή αρνητικό πόλο με ταχύτητα που εξαρτάται από το καθαρό φορτίο της, το μέγεθος          της και το σχήμα της. Η τεχνική αυτή ονομάζεται ηλεκτροφόρηση και χρησιμοποιείται για να διαχωρίσει μείγματα πρωτεϊνών που κινούνται           διαμέσου ενός πορώδους στερεού υλικού όπως είναι το άμυλο.


Στα μέσα του 1960 αναπτύχθηκε μια τροποποιημένη έκδοση αυτής της μεθόδου, γνωστή ως SDS-ηλεκτροφόρηση σε πήκτωμα 




 πολυακρυλαμίδης, η οποία επέτρεψε υψηλό βαθμό ανάλυσης των πρωτεϊνών. Το πήκτωμα πολυακρυλαμίδης παράγεται από πολυμερισμό μονομερών           ακρυλαμίδης και είναι πορώδες. Το μέγεθος των πόρων ποικίλει για να επιτυγχάνεται διαχωρισμός μικρότερων ή μεγαλύτερων πρωτεϊνών. Στη           μέθοδο αυτή, οι πρωτεΐνες που πρόκειται να διαχωριστούν βρίσκονται σε ένα διάλυμα που περιέχει μία αρνητικά φορτισμένη ουσία, το θειικό           δωδεκυλικό νάτριο (SDS). Η ουσία αυτή αποχωρίζει τις πολυπεπτιδικές αλυσίδες και τις φορτίζει όλες αρνητικά. Έτσι, κατά την           ηλεκτροφόρηση αυτή, οι πολυπεπτιδικές αλυσίδες διαχωρίζονται μόνο σύμφωνα με το μοριακό τους βάρος. 







Διάγνωση της δρεπανοκυτταρικής αναιμίας

          με ηλεκτροφόρηση πρωτεϊνών



 Η τεχνική της ηλεκτροφόρησης των πρωτεϊνών είναι μία από τις εργαστηριακές τεχνικές που χρησιμοποιούνται για τη διάγνωση των φορέων της δρεπανοκυτταρικής αναιμίας. Για το          σκοπό αυτό πραγματοποιείται ηλεκτροφόρηση της αιμοσφαιρίνης σε πήκτωμα αμύλου, αγαρόζης ή πολυακρυλαμίδης ή σε μεμβράνη οξικής κυτταρίνης. 


 Όπως έχει ήδη αναφερθεί, η HbS διαφέρει από την HbA στο 6ο αμινοξύ της β-αλυσίδας. Το γλουταμινικό οξύ που βρίσκεται στην HbA είναι αρνητικά φορτισμένο σε αντίθεση με τη βαλίνη          στην HbS, που είναι ουδέτερο αμινοξύ. Η διαφορά του συνολικού φορτίου ανάμεσα στην HbA και 




 στην HbS επιτρέπει το διαχωρισμό τους κατά την ηλεκτροφόρηση. 


 Στη φωτογραφία παρουσιάζεται το αποτέλεσμα της ηλεκτροφόρησης τεσσάρων δειγμάτων αίματος: 


Το 1ο είναι από άτομο ετερόζυγο για τη β-θαλασσαιμία.
Το 2ο είναι από φυσιολογικό άτομο.
Το 3ο είναι από άτομο ομόζυγο για τη δρεπανοκυτταρική αναιμία.
Το 4ο είναι από άτομο με μικροδρεπανοκυτταρική αναιμία (ετερόζυγο για β-θαλασσαιμία και δρεπανοκυτταρική αναιμία).ένθετοΗλεκτροφόρηση DNA



 To DNA είναι ένα μόριο αρνητικά φορτισμένο, λόγω των φωσφορικών ομάδων που βρίσκονται στο φωσφοδιεστερικό σκελετό. Αυτό, όπως και οι           πρωτεΐνες, όταν βρεθεί μέσα σε ένα ηλεκτρικό πεδίο κινείται προς το θετικό πόλο με ταχύτητα που εξαρτάται από το μέγεθος του και το           σχήμα του. Η τεχνική που χρησιμοποιείται, όπως και στις πρωτεΐνες, είναι η ηλεκτροφόρηση. Στην περίπτωση του DNA χρησιμοποιείται η           ηλεκτροφόρηση σε πήκτωμα αγαρόζης. Η αγαρόζη είναι πολυσακχαρίτης που, σε κατάλληλες συνθήκες, δημιουργεί ένα πορώδες πήκτωμα. Οι πόροι           που δημιουργούνται στα πηκτώματα αγαρόζης είναι πολύ μεγαλύτεροι από της πολυακρυλαμίδης, γιατί το DNA είναι πολύ μεγαλύτερο σε μέγεθος           από τις πρωτεΐνες. 




 Η συγκέντρωση της αγαρόζης καθορίζει το μέγεθος των πόρων, άρα και το μέγεθος των κομματιών DNA που μπορούν να διαχωριστούν.


To DNA απομονώνεται από έναν οργανισμό ή ιστό, κόβεται σε κομμάτια με μία ή συνδυασμό περισσότερων περιοριστικών ενδονουκλεασών, και το           μείγμα των κομματιών αυτών τοποθετείται σε ένα πήκτωμα αγαρόζης, στα άκρα του οποίου εφαρμόζεται ηλεκτρικό πεδίο. To DNA μετακινείται           προς την άνοδο, με τα μικρότερα κομμάτια να κινούνται γρηγορότερα και τα μεγαλύτερα αργότερα.


Μετά το τέλος της ηλεκτροφόρησης, γίνεται χρώση των πρωτεϊνών ή των νουκλεϊκών οξέων, με ειδικές χρωστικές, και φωτογράφηση τους.ένθετο