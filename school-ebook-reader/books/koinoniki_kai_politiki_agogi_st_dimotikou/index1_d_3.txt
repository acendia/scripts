ΚΕΦΑΛΑΙΟ 3ο:Οι εκλογές στον Δήμο


Οι εκλογές στον Δήμο 








Συζητάμε για τις δημοτικές εκλογές που γίνονται στον τόπο μας. Ας πάρουμε για παράδειγμα τις εκλογές στην τάξη.
Από ποια μέλη μπορεί να αποτελείται το προεδρείο μιας τάξης;
Γιατί εκλέγουμε έναν πρόεδρο;
Κάθε πότε κάνουμε εκλογές;
Ποιοι μπορούν να είναι υποψήφιοι;
Ποιοι μπορούν να ψηφίζουν; 
Με ποια θέματα θα ασχολείται ο πρόεδρος και το προεδρείο;
 Αν δεν είμαστε ευχαριστημένοι με το προεδρείο, τι μπορούμε να κάνουμε; 







Συγκρίνουμε τις εκλογές στην τάξη με τις δημοτικές εκλογές. Σε τι μοιάζουν και σε τι διαφέρουν μεταξύ τους;







Οι δημοτικές εκλογές γίνονται κάθε τέσσερα χρόνια. Όσοι από τους πολίτες ενδιαφέρονται και μπορούν να προσφέρουν τις υπηρεσίες τους ως δήμαρχοι ή μέλη δημοτικών συμβουλίων συμμετέχουν ως υποψήφιοι και καλούν όλους τους πολίτες να τους ψηφίσουν. Στις δημοτικές εκλογές ψηφίζουν και οι Ευρωπαίοι πολίτες που ζουν μόνιμα στην Ελλάδα.
                Σε κάθε δήμο θέτουν υποψηφιότητα συνήθως δύο, τρεις ή και περισσότερες ομάδες πολιτών, που ονομάζονται συνδυασμοί. Ο επικεφαλής του συνδυασμού είναι ο υποψήφιος δήμαρχος και τα υπόλοιπα μέλη του συνδυασμού υποψήφιοι δημοτικοί σύμβουλοι. Πριν από τις εκλογές, όλοι οι υποψήφιοι με ομιλίες, εκδηλώσεις, έντυπο και ηλεκτρονικό υλικό, ενημερώνουν τους συμπολίτες τους για το πρόγραμμά τους. Στο πλαίσιο του προεκλογικού τους αγώνα προσπαθούν να πείσουν τους ψηφοφόρους (εκλογείς) να τους ψηφίσουν.
                Οι εκλογείς έχουν δικαίωμα να επιλέξουν και να ψηφίσουν τον συνδυασμό που1η ΘΕΜΑΤΙΚΗ ΕΝΟΤΗΤΑ

Το άτομο και η οικογένεια

ΕΝΟΤΗΤΑ Δ' : Οργάνωση κοινωνικής και πολιτικής ζωής








 
θεωρούν ως πιο ικανό να διοικήσει τον δήμο τους, συμμετέχοντας έτσι έμμεσα στη διοίκηση του τόπου τους.

                Σε όποιο μέρος της Ελλάδας έχουν διατηρηθεί οι κοινότητες, εκεί εκλέγεται πρόεδρος της κοινότητας και κοινοτικό συμβούλιο.






 
ΔΡΑΣΤΗΡΙΟΤΗΤΑ
 



Φανταζόμαστε ότι είμαστε ενήλικες. Κάποιοι από εμάς αποφασίζουν να είναι υποψήφιοι στις επόμενες δημοτικές εκλογές. Χωριζόμαστε σε ομάδες και προτείνουμε υποψήφιο. Μοιραζόμαστε τους ρόλους και παίζουμε το σενάριο.

 Ο κάθε υποψήφιος παρουσιάζει το πρόγραμμά του.



 
Πρώτος υποψήφιος: Όταν γίνω δήμαρχος, θα φτιάξω ένα καινούριο σχολείο που θα χωράει περισσότερους μαθητές και θα έχει κλειστό γυμναστήριο και εργαστήριο πειραμάτων ...............................................................................................................
                ..................................................................................................................................
 Δεύτερη υποψήφια: Όταν εκλεγώ δήμαρχος, ............................................................ 
                ..................................................................................................................................
 Τρίτος υποψήφιος: Ως δήμαρχος θα φροντίσω...........................................................
                ..................................................................................................................................




 Οι υπόλοιποι παρακολουθούν προσεκτικά τα προγράμματα των υποψηφίων και επιλέγουν αυτόν που κρίνουν ως καταλληλότερο υποψήφιο, δικαιολογώντας την άποψή τους.

 Συζητάμε όλοι μαζί σχετικά με το θέμα. 




 
ΜΕ ΛΙΓΑ ΛΟΓΙΑ
 





Ο Δήμαρχος και τα μέλη του Δημοτικού Συμβουλίου   είναι οι αντιπρόσωποι των πολιτών στη διοίκηση του τόπου. ψηφίζονται από   τους εκλογείς (ψηφοφόρους) με δημοκρατικές διαδικασίες (εκλογές) κάθε   τέσσερα χρόνια. Αν οι εκλογείς δεν μείνουν ικανοποιημένοι από το έργο   του Δημάρχου και του Δημοτικού Συμβουλίου, μπορούν να ψηφίσουν άλλους   υποψήφιους στις επόμενες εκλογές.