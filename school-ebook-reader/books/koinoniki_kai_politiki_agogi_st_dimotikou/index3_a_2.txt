Κεφάλαιο 1ο: Η Ελλάδα στην Ευρωπαϊκή Ένωση





Η Ελλάδα στην Ευρωπαϊκή Ένωση



 


Στην ελληνική μυθολογία η Ευρώπη ήταν μια όμορφη βασιλοπούλα που την   έκλεψε ο Δίας και προς τιμή της πήρε το όνομά της ολόκληρος ο τότε   γνωστός πολιτισμένος κόσμος. 







Η Ελλάδα μετά το έτος 1979, όταν πρωθυπουργός ήταν ο Κωνσταντίνος   Καραμανλής, υπογράφει στην Αθήνα τη συνθήκη προσχώρησής της στην   Ευρωπαϊκή Οικονομική Κοινότητα (Ε.Ο.Κ.). Η Ελλάδα επισήμως την 1η   Ιανουαρίου του 1981 γίνεται το δέκατο κράτος-μέλος της Ε.Ο.Κ. 


Τον Ιούλιο του 1983 αναλαμβάνει για πρώτη φορά την προεδρία του   Συμβουλίου των Ευρωπαϊκών Κοινοτήτων, με πρωθυπουργό τον Ανδρέα   Παπανδρέου, 


ενώ το Δεκέμβριο του ίδιου χρόνου πραγματοποιείται το Ευρωπαϊκό Συμβούλιο στην Αθήνα. 


Το 2001 η Ελλάδα γίνεται το 12ο μέλος της «Ευρωζώνης», την οποία   αποτελούν χώρες που έχουν ως νόμισμα το ευρώ (ενιαίο ευρωπαϊκό νόμισμα).


Η Ελλάδα συμμετέχει ενεργά στις λειτουργίες της Ευρωπαϊκής Ένωσης ως   πλήρες μέλος της. Ο ελληνικός λαός εκλέγει στις ευρωεκλογές τους   ευρωβουλευτές του.





 
ΔΡΑΣΤΗΡΙΟΤΗΤΑ
 


          Χωριζόμαστε σε ομάδες. Κάθε ομάδα επιλέγει   μια χώρα της Ευρωπαϊκής Ένωσης και αποφασίζουμε τι θα θέλαμε να μάθουμε   για τις χώρες που επιλέξαμε π.χ. στοιχεία του πολιτισμού της, την   ιστορία της, τις παραδοσιακές γιορτές της, τα φαγητά της, την εκπαίδευση   των συνομηλίκων μας κ.ά. 
          Στη συνέχεια συζητάμε: 
 Γιατί επιλέξαμε στην ομάδα μας τη συγκεκριμένη χώρα;
 Ποιες πληροφορίες θα δίναμε εμείς για   το συγκεκριμένο θέμα στα παιδιά της χώρας που επιλέξαμε αν ρωτούσαν για   τη δική μας χώρα;


 
ΜΕ ΛΙΓΑ ΛΟΓΙΑ
 



Η Ελλάδα κατέχει μια σημαντική θέση στην Ευρώπη ως πλήρες μέλος της Ευρωπαϊκής   Ένωσης και συμμετέχει ενεργά, όπως και κάθε άλλο κράτος – μέλος της   Ένωσης στα όργανα και στις δραστηριότητές της.