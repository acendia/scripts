Κεφάλαιο 4ο: Η ενημέρωση του πολίτη




Η ενημέρωση του πολίτη 






 





 Χωριζόμαστε σε ομάδες, για να καταγράψουμε πώς θα παρουσιαστεί το θέμα στις εφημερίδες και πώς στην τηλεόραση.

 Συζητάμε πώς επηρεάζεται η άποψη των ανθρώπων από τον τρόπο με τον οποίο παρουσιάζεται ένα θέμα. 







Όλοι οι άνθρωποι σε μία δημοκρατική κοινωνία έχουν δικαίωμα να εκφράζονται ελεύθερα, αλλά και να μαθαίνουν όσα συμβαίνουν στον κόσμο. Όπως έχουμε δει και στο μάθημα της Μελέτης   του Περιβάλλοντος, από παλιά οι άνθρωποι χρησιμοποιούσαν διάφορα μέσα   στην προσπάθειά τους να πληροφορήσουν και να πληροφορηθούν. Τα Μέσα Μαζικής Επικοινωνίας,   όπως η τηλεόραση, οι εφημερίδες, το ραδιόφωνο, τα περιοδικά, το   διαδίκτυο, πληροφορούν τους ανθρώπους για ό,τι συμβαίνει σε όλη τη γη. Ο   ρόλος των Μέσων Μαζικής Επικοινωνίας (Μ.Μ.Ε.) είναι ιδιαίτερα   σημαντικός και γι΄ αυτό πρέπει να υπάρχει κατά το δυνατόν αντικειμενική   πληροφόρηση και ενημέρωση. Πολλές φορές, όμως, προβάλλονται από τα   Μ.Μ.Ε. θέματα που παραβιάζουν ατομικά δικαιώματα, παραπληροφορούν ή   δυσφημούν ανθρώπους. Γι’ αυτό είναι απαραίτητο τα Μ.Μ.Ε. να τηρούν   συγκεκριμένους κανόνες που θεσπίζονται από την πολιτεία.






Ποιες είναι οι λειτουργίες των ΜΜΕ και σε τι μας χρησιμεύουν; Χωριζόμαστε σε ομάδες, συζητάμε και ανακοινώνουμε στην τάξη. 






 Συζητάμε όλοι μαζί για τον ρόλο της τηλεόρασης ή κάποιου άλλου Μ.Μ.Ε. στη ζωή μας.2η ΘΕΜΑΤΙΚΗ ΕΝΟΤΗΤΑ

Το άτομο και η πολιτεία

ΕΝΟΤΗΤΑ Β': Κράτος και πολίτης







 
ΔΡΑΣΤΗΡΙΟΤΗΤΕΣ
 




Παρατηρούμε τους παρακάτω τίτλους και τους υπότιτλους των εφημερίδων που   αναφέρονται στο ίδιο θέμα. Εντοπίζουμε τις διαφορές στις απόψεις των   δημοσιογράφων και συζητάμε για αυτές. Σε ποια στοιχεία δίνει μεγαλύτερη   έμφαση το κάθε κείμενο;







 
ΜΕ ΛΙΓΑ ΛΟΓΙΑ
 






Τα Μέσα Μαζικής Επικοινωνίας προσφέρουν στους πολίτες τη δυνατότητα να ενημερώνονται για τη ζωή και   τα γεγονότα όλου του κόσμου. Επίσης τους διασκεδάζουν, τους εκπαιδεύουν   και τους ψυχαγωγούν με θέματα καλλιτεχνικά και πολιτιστικά. Οι πολλές   και διαφορετικές απόψεις που εκφράζονται είναι χαρακτηριστικό της δημοκρατίας. Όμως, τα Μ.Μ.Ε. πρέπει να σέβονται τους νόμους της   πολιτείας και να μην παραπληροφορούν το κοινό τους. 






Ανακεφαλαίωση




Σε όλα τα δημοκρατικά πολιτεύματα οι πολίτες έχουν ατομικά, κοινωνικά και πολιτικά δικαιώματα που κατοχυρώνονται με νόμους. 


Κάθε κράτος   φροντίζει να προστατεύει τους πολίτες του είτε σε καιρό ειρήνης είτε σε   καιρό πολέμου από φυσικές, τεχνολογικές καταστροφές ή συνέπειες του   πολέμου. Με τη συμβολή διαφόρων υπηρεσιών, όπως η Πολιτική Προστασία και η Πολιτική Άμυνα, λαμβάνει μέτρα προληπτικά και κατασταλτικά και εκτελεί έργα για την προστασία του πληθυσμού.


Στις δημοκρατικές   κοινωνίες τα Μέσα Μαζικής Επικοινωνίας φροντίζουν για την ενημέρωση και   την ψυχαγωγία των πολιτών. Yπάρχει όμως κίνδυνος, όταν δεν λειτουργούν   σύμφωνα με ορισμένους κανόνες, να παραπληροφορήσουν τους πολίτες.