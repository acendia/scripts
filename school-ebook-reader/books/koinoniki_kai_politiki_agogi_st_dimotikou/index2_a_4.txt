ΕΝΟΤΗΤΑ Α': Κράτος και πολίτευμα





Οι λειτουργίες 

              της κρατικής εξουσίας



. 



 

Συζητάμε όλοι μαζί:
                  - Ποια θέματα απασχολούν τους βουλευτές στη Βουλή;
                  - Τι συζητά ο Πρωθυπουργός με τους Yπουργούς;
                  - Σε τι χρησιμεύουν τα δικαστήρια;









Σύμφωνα με το δημοκρατικό πολίτευμα της χώρας μας στο κράτος υπάρχουν τρεις μορφές εξουσίας:


α. Η Νομοθετική εξουσία,   έργο της οποίας είναι η διατύπωση και ψήφιση των νόμων. Την εξουσία   αυτή ασκεί η Βουλή που ψηφίζει τους νόμους και ο Πρόεδρος της   Δημοκρατίας που υπογράφει τους νόμους.Κεφάλαιο 4ο: Οι λειτουργίες της κρατικής εξουσίας





 
β. Η Εκτελεστική εξουσία,   κύριο έργο της οποίας είναι η διακυβέρνηση του κράτους. Αυτό   επιτυγχάνεται με την εφαρμογή των νόμων που ψηφίζει η Βουλή. Την   Εκτελεστική εξουσία ασκούν:
Ο Πρόεδρος της Δημοκρατίας. 
 Η Κυβέρνηση που αποτελείται από τον Πρωθυπουργό και τους Yπουργούς. γ. Η Δικαστική εξουσία,   έργο της οποίας είναι η επίλυση των προβλημάτων των πολιτών στα   δικαστήρια, σύμφωνα με τους νόμους που έχει θεσπίσει η πολιτεία. Τη   Δικαστική εξουσία ασκούν τα δικαστήρια.







α) Νομοθετική εξουσία 
                Τη νομοθετική εξουσία ασκεί η Βουλή. 
                Η Βουλή αποτελείται από τριακόσιους εκπροσώπους του λαού που είναι οι βουλευτές. Στη Βουλή οι βουλευτές:
Συζητούν και αποφασίζουν για μεγάλα   ζητήματα που αφορούν τη χώρα, όπως είναι η εκπαίδευση, η υγεία, η   οικονομία, η εξωτερική πολιτική.
 Μελετούν και ψηφίζουν τους νόμους.
 Ελέγχουν το έργο της Κυβέρνησης (του Πρωθυπουργού και των Yπουργών). 




β) Εκτελεστική εξουσία 
          Η εκτελεστική εξουσία ασκείται από τον Πρόεδρο της Δημοκρατίας και την Κυβέρνηση. 
          Η Κυβέρνηση κυβερνά με τον Πρωθυπουργό και τους Yπουργούς. 
          Κάθε Yπουργός ασχολείται με τα θέματα   του Yπουργείου του και ο Πρωθυπουργός, που είναι ο Πρόεδρος της   Κυβέρνησης, συντονίζει το έργο των Yπουργών του. 
 Yπάρχουν πολλά Yπουργεία που επιτελούν διαφορετικό έργο. Αντιστοιχίζουμε τα Yπουργεία με τις αρμοδιότητές τους.
          

Υπουργείο Εθνικής Άμυνας ...................
....

Ένοπλες Δυνάμεις


Yπουργείο Εμπορικής Ναυτιλίας

                Αιγαίου και Νησιωτικής Πολιτικής
....

Συγκοινωνίες


Yπουργείο Αγροτικής Ανάπτυξης και Τροφίμων
....

Πολιτιστική κληρονομιά – Ανάπτυξη τεχνών


Yπουργείο Μεταφορών και Επικοινωνιών
....

Γεωργία – Κτηνοτροφία – Αλιεία


Yπουργείο Πολιτισμού
....

Οικονομική ανάπτυξη – Βελτίωση 

                της ποιότητας ζωής 


Yπουργείο Εξωτερικών
....

Σχέσεις της Ελλάδας με άλλα κράτη


Yπουργείο Οικονομίας και Οικονομικών
....

Λιμάνια - Ακτοπλοϊκές συγκοινωνίες2η ΘΕΜΑΤΙΚΗ ΕΝΟΤΗΤΑ

Το άτομο και η πολιτεία

ΕΝΟΤΗΤΑ Α': Κράτος και πολίτευμα






γ) Δικαστική εξουσία 




            Οι άνθρωποι καταφεύγουν στα δικαστήρια, για   να λύσουν διαφορές τους με την Πολιτεία ή με τους συμπολίτες τους. Σε   ένα δημοκρατικό κράτος, όταν οι πολίτες παραβιάζουν τους νόμους   προβαίνοντας σε παράνομες πράξεις, όπως κλοπή, φόνο, οικονομική απάτη,   φθορά ξένης περιουσίας κ.ά., οι δικαστές οφείλουν να αποδώσουν δικαιοσύνη.
 Σε ένα τροχαίο ατύχημα για ποιους λόγους νομίζετε ότι οι εμπλεκόμενοι καταφεύγουν στα δικαστήρια; Αυτό συμβαίνει πάντοτε;
 Μπορείτε να δώσετε άλλα παραδείγματα από περιπτώσεις, στις οποίες ένας πολίτης θα καταφύγει στο δικαστήριο;
          





 
ΔΡΑΣΤΗΡΙΟΤΗΤΕΣ
 



1. Το σχολείο είναι μια μικρή κοινωνία, στην   οποία ισχύουν συγκεκριμένοι κανόνες. Φανταζόμαστε πως ένας μαθητής,   καθώς παίζει ποδόσφαιρο με τα παιδιά της ΣΤ΄ τάξης, πετάει με δύναμη την   μπάλα και σπάει το τζάμι μιας αίθουσας.
 Συζητάμε τι γίνεται στη συνέχεια.
 Καταγράφουμε ποιους κανόνες του σχολείου μπορεί να παραβίασε ο μαθητής.
2. Σκεφτόμαστε προβλήματα που αφορούν το σχολείο μας (π.χ. η καθαριότητα στο προαύλιο, η φύλαξη του σχολείου).
 Χωριζόμαστε σε ομάδες, κάθε ομάδα επιλέγει ένα πρόβλημα και συντάσσει προτάσεις για την επίλυσή του.
 Συζητάμε τις προτάσεις κάθε ομάδας και καταγράφουμε αυτές που μπορούμε να υλοποιήσουμε. 





 
ΜΕ ΛΙΓΑ ΛΟΓΙΑ
 






Σε κάθε δημοκρατικό   πολίτευμα η Κυβέρνηση πρέπει να φροντίζει για την ομαλή λειτουργία του   κράτους και την πρόοδο των πολιτών του.


Στην Ελλάδα υπάρχουν τρεις μορφές εξουσίας: η νομοθετική, η εκτελεστική και η δικαστική.