3η ΘΕΜΑΤΙΚΗ ΕΝΟΤΗΤΑ: Το άτομο και η Ευρωπαϊκή Ένωση




Ενότητα Β'


Οι Ευρωπαίοι πολίτεςΕνότητα B': Oι Ευρωπαίοι Πολίτες





Λαοί και πολιτισμοί 


της Ευρωπαϊκής Ένωσης 








Οι λαοί έχουν στοιχεία που τους διαφοροποιούν μεταξύ τους αλλά και   στοιχεία που τους ενώνουν. Στοιχεία διαφορετικά μπορεί να είναι η   γλώσσα, οι παραδόσεις, τα ήθη και τα έθιμά τους. Στοιχεία κοινά μεταξύ   των λαών μπορεί να είναι κοινές αξίες όπως η δημοκρατία, η ελευθερία, η   κοινωνική δικαιοσύνη, ο σεβασμός στην ετερότητα. Αυτές οι κοινές αξίες   ενώνουν τους λαούς των κρατών-μελών της Ευρωπαϊκής Ένωσης. Οι λαοί της Ευρώπης έχουν κοινές πολιτισμικές και ιστορικές ρίζες.








Η ευρωπαϊκή οικογένεια


 «Για να καταλάβουμε γιατί οι Ευρωπαίοι   είναι τόσο διαφορετικοί, αλλά αποτελούν παρόλα αυτά μια κοινότητα,   μπορούμε να σκεφτούμε μια οικογένεια. Yπάρχει κάτι κοινό μεταξύ των   μελών μιας οικογένειας, αλλά ο καθένας έχει την προσωπικότητά του,   διαφορετική φυσιογνωμία, κυρίως έναν χαρακτήρα, μια διαφορετική   συμπεριφορά».




Ζακ Λε Γκοφ









Χαρακτηριστικό στοιχείο του πολιτισμού ενός λαού είναι η γλώσσα του. Η   Ευρωπαϊκή Ένωση περιλαμβάνει μέχρι σήμερα 27 κράτη-μέλη και έχει ορίσει   23 επίσημες γλώσσες.Κεφάλαιο 1ο: Λαοί και πολιτισμοί της Ευρωπαϊκής Ένωσης




 
Οι επίσημες γλώσσες της Ευρωπαϊκής Ένωσης   έχουν επιλεγεί από τις εθνικές κυβερνήσεις, αφού κάθε κράτος με την   ένταξή του ορίζει τη γλώσσα που επιθυμεί να δηλωθεί ως επίσημη γλώσσα   της χώρας του ως κράτους-μέλους.

                Η Ευρωπαϊκή Επιτροπή υποστηρίζει   ιδιαίτερα τη διδασκαλία γλωσσών στα παιδιά, για να συνειδητοποιήσουν   περισσότερο ότι ανήκουν στην ευρωπαϊκή οικογένεια και να αξιοποιήσουν   τις ευκαιρίες που παρουσιάζονται στην πολυγλωσσική Ευρώπη.







 
ΔΡΑΣΤΗΡΙΟΤΗΤΑ
 



Γράφουμε ένα δικό μας παραμύθι, στο οποίο συμμετέχουν διάφοροι ήρωες που   γνωρίζουμε π.χ. ο Μπόλεκ και ο Λόλεκ (Πολωνία), η Χάιντυ (Αυστρία), ο   Αστερίξ και ο Οβελίξ (Γαλλία), τα Στρουμφάκια (Βέλγιο) κ.ά. (παραμυθοσαλάτα).   Στη συνέχεια, δίνουμε τίτλο στην ιστορία μας (παραδείγματα: «Ο   Καραγκιόζης στις Βρυξέλλες», «Τα Στρουμφάκια επισκέπτονται την   Ακρόπολη», «Η Χάιντυ στη γιορτή του σχολείου μας» κτλ).



 
ΜΕ ΛΙΓΑ ΛΟΓΙΑ
 



Οι Ευρωπαίοι πολίτες ανήκουν σε πολλές διαφορετικές χώρες. Yπάρχουν στοιχεία πολιτισμού που   τους ενώνουν, όπως είναι η κοινή ιστορία και οι κοινές αξίες, καθώς και   άλλα στοιχεία που τους διαφοροποιούν, όπως είναι οι διαφορετικές γλώσσες   που μιλούν.