Κεφάλαιο 3  Ζούμε όλοι μαζί στην Ελλάδα  
Μια άλλη ευρύτερη ομάδα, στην οποία ανήκει κάθε άνθρωπος, είναι οι κάτοικοι της χώρας που ζει. Είμαστε κάτοικοι της Ελλάδας, αλλά δεν έχουμε όλοι τα ίδια δικαιώματα και τις ίδιες υποχρεώσεις, επειδή δεν είμαστε όλοι ’Ελληνες πολίτες. 

 επίσκεψη στην τάξη  
Σήμερα καλέσαμε στην τάξη μας τους γείτονές μας, τον κ. Ηλία και την κ. Νάντια, για να συζητήσουμε ποια δικαιώματα και ποιες υποχρεώσεις έχει ο καθένας μας ως πολίτης ή απλός κάτοικος της χώρας μας.
  

 1. Στις παρακάτω καρτέλες ο κ. Ηλίας, η κ. Νάντια, η Δανάη και ο Αλέξανδρος σας λένε ορισμένα από τα δικαιώματα και τις υποχρεώσεις που έχουν. 
Αφού τις διαβάσετε προσεκτικά, να συζητήσετε και να απαντήσετε στις ερωτήσεις που ακολουθούν.Έχω την ελληνική ιθαγένεια, είμαι πολίτης της Ελλάδας και γι’ αυτό:                    Έχω βιβλιάριο υγείας. Κάθε χρόνο κάνω φορολογική δήλωση. Ψηφίζω στις ελληνικές δημοτικές και βουλευτικές εκλογές. Είμαι δημόσιος υπάλληλος. Γράφω στην τοπική εφημερίδα. Έχω θρησκευτική ελευθερία. Οφείλω να σέβομαι τους νόμους της πατρίδας μου.   
                        Έχω την ουκρανική ιθαγένεια, είμαι πολίτης της Ουκρανίας. Εδώ και δέκα χρόνια ζω και εργάζομαι στην Ελλάδα και γι’ αυτό:                    Έχω βιβλιάριο υγείας. Κάθε χρόνο κάνω φορολογική δήλωση. Ψηφίζω στις βουλευτικές εκλογές της Ουκρανίας. Εργάζομαι σε μια ιδιωτική εταιρεία. Γράφω στην τοπική εφημερίδα. Έχω θρησκευτική ελευθερία. Οφείλω να σέβομαι τους ελληνικούς νόμους.  
                        Έχουμε την ελληνική ιθαγένεια, είμαστε Έλληνες πολίτες γι’ αυτό:                    Έχουμε βιβλιάριο υγείας. Δεν κάνουμε φορολογική δήλωση, αλλά κάνουν οι γονείς μας. Όταν γίνουμε 18 χρονών, θα ψηφίζουμε στις δημοτικές και βουλευτικές εκλογές της Ελλάδας. Δεν εργαζόμαστε ακόμη, αλλά είμαστε μαθητές του σχολείου. Γράφουμε στην τοπική εφημερίδα τα νέα του σχολείου μας. Έχουμε θρησκευτική ελευθερία. Οφείλουμε να σεβόμαστε τους νόμους της πατρίδας μας.  
    
 Γνωρίζουμε ήδη ότι ο κ. Ηλίας και η κ. Νάντια είναι κάτοικοι της Ελλάδας.Μπορείτε να τους συγκρίνετε ως προς τα δικαιώματα και τις υποχρεώσεις που έχουν;Ποιες ομοιότητες και ποιες διαφορές διαπιστώνετε; Γιατί;  Ποια δικαιώματα και ποιες υποχρεώσεις έχει ο κ. Ηλίας που δεν έχουν η κ. Νάντια και τα παιδιά;
Γιατί;2. Η γραμμή του χρόνου… 
Γράψε σε ποιες ομάδες μπορείς να συμμετέχεις ανάλογα με την ηλικία σου. Πώς αλλάζει αυτό όσο μεγαλώνεις; Χρησιμοποίησε και τις λέξεις που βρίσκονται στο τέλος της σελίδας.
 

  
πολίτης, παρέα, σχολείο, νηπιαγωγείο, φοιτητικός σύλλογος, σύλλογος εργαζομένωνΟι κάτοικοι μιας χώρας είναι μέλη μιας ευρύτερης ομάδας. Όλοι οι κάτοικοι της Ελλάδας ζουν με ελευθερία, ασφάλεια και δικαιοσύνη και οφείλουν να σέβονται τους νόμους της.
 
Όσοι από αυτούς έχουν την ελληνική ιθαγένεια, είτε με τη γεννησή τους είτε με πολιτογράφηση, είναι Έλληνες πολίτες και έχουν το δικαίωμα να εκλέγουν, να εκλέγονται και να καταλαμβάνουν δημόσιες θέσεις.