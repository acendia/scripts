Κεφάλαιο 4  Η δημοκρατία στην καθημερινή ζωή    
Η δημοκρατία δεν είναι απλώς μια μορφή πολιτεύματος. Υπάρχει στην καθημερινή μας ζωή, στη συμπεριφορά μας, στις σχέσεις μεταξύ των ανθρώπων.
Είναι ένας τρόπος ζωής.
  
Ζούμε μαζί και συναποφασίζουμε
 1. Να διαβάσετε τον διάλογο των παιδιών, να συζητήσετε και να απαντήσετε στις ερωτήσεις: 

  Ποιες συμπεριφορές των μαθητών, που αναφέρουν ο Αλέξανδρος και η Δανάη, θεωρείτε ότι στηρίζουν τη δημοκρατία στην καθημερινή ζωή στο σχολείο και ποιες όχι; Γιατί; Πώς νομίζετε ότι πρέπει να γίνει η συζήτηση στην τάξη, ώστε να διεξαχθεί με δημοκρατικό τρόπο;  

  Όσοι από τους μαθητές δεν συμφώνησαν, είναι υποχρεωμένοι να εφαρμόσουν αυτούς τους κανόνες συμπεριφοράς;2. Παραμένουμε στον χώρο του σχολείου και εξετάζουμε άλλη μια περίπτωση εφαρμογής της δημοκρατίας στην καθημερινή ζωή.
Να διαβάσετε την παρακάτω περίπτωση και να απαντήσετε στις ερωτήσεις: 
Πρόσφατα στο σχολείο του Παύλου ήρθαν μαθητές από άλλες χώρες. Μιλούν διαφορετική γλώσσα, έχουν διαφορετική θρησκεία και συνήθειες.
 
Ο Παύλος θα ήθελε πολύ να γνωρίσει καλά αυτούς τους μαθητές, να μάθει για την πατρίδα τους, κι αν είναι δυνατόν, κάποιες λέξεις στη γλώσσα τους. Κάποιοι όμως φίλοι του προσπαθούν να τον πείσουν να συμμετέχει στα πειράγματα που κάνουν οι ίδιοι σ’ αυτούς τους μαθητές, να τους διακόπτει όταν μιλάνε και να τους λέει να επιστρέψουν στην πατρίδα τους.
 
Στόχος του Παύλου είναι να κάνει τους φίλους του να σταματήσουν αυτή τη συμπεριφορά. Δεν επιθυμεί να χαλάσει τη φιλία του μαζί τους, αλλά πιστεύει ότι τέτοιου είδους πειράγματα σε βάρος των νέων συμμαθητών τους είναι άδικα. Πιστεύει ότι είναι πολύ ενδιαφέρον να έχουν συμμαθητές από άλλες χώρες και ότι σε μια δημοκρατική κοινωνία όλοι μπορούν να ζήσουν αρμονικά.
   Γιατί θεωρείς σημαντικό να πετύχει ο Παύλος αυτόν τον στόχο; Ποιος νομίζεις ότι μπορεί να τον βοηθήσει σε αυτήν την προσπάθεια; Τι θα αλλάξει στην καθημερινή ζωή όλων, εάν καταφέρει να πείσει τους φίλους του να αλλάξουν συμπεριφορά; Γνωρίζεις άλλες παρόμοιες προσπάθειες και από ποιους;  
Σε μια δημοκρατική κοινωνία όλοι έχουμε το δικαίωμα στην πληροφόρηση. Κάθε πολίτης οφείλει να ενημερώνεται για όσα συμβαίνουν στον τόπο του, αλλά και σ’ όλον τον κόσμο. Τα Μέσα Μαζικής Ενημέρωσης, δηλαδή οι εφημερίδες, τα περιοδικά, η τηλεόραση, το ραδιόφωνο και οι αφίσες μας ενημερώνουν.Ζούμε μαζί και σεβόμαστε τα δικαιώματα των άλλων
 3. Αφού διαβάσετε κι εσείς το παρακάτω άρθρο, να συζητήσετε και να απαντήσετε στις ερωτήσεις:
Να διαβάσετε την παρακάτω περίπτωση και να απαντήσετε στις ερωτήσεις: 
Το κάπνισμα στους δημόσιους χώρους.
  
Ένας τρόπος για να είμαστε υγιείς, είναι η ενθάρρυνση των κατοίκων της Ελλάδας να σταματήσουν το κάπνισμα.
 
Η ελληνική κυβέρνηση μελετά την απαγόρευση του καπνίσματος σε όλους τους δημόσιους χώρους. Έτσι θα προστατευθούν και οι παθητικοί καπνιστές, όσοι δηλαδή δεν καπνίζουν και βρίσκονται ή εργάζονται σε χώρους με πολύ καπνό, όπως τα εστιατόρια, οι καφετέριες και αλλού.
 
Ορισμένοι άνθρωποι θεωρούν ότι είναι άδικη η απαγόρευση του καπνίσματος. Πιστεύουν ότι η κυβέρνηση δεν μπορεί να στερήσει το δικαίωμα ενός ανθρώπου να καπνίζει, όταν βρίσκεται σε έναν χώρο διασκέδασης.
 
Αντίθετα, κάποιοι άλλοι υποστηρίζουν ότι με την απαγόρευση αυτή προστατεύονται οι παθητικοί καπνιστές και παράλληλα αποτρέπονται οι νέοι από το κάπνισμα.
 
(Σύνθεση άρθρων που δημοσιεύθηκαν στον ημερήσιο τύπο)
   Ποια είναι η άποψή σας; Πρέπει να απαγορευθεί το κάπνισμα στους δημόσιους χώρους ή όχι; Νομίζετε ότι μια τέτοια απαγόρευση ταιριάζει σ’ ένα δημοκρατικό πολίτευμα; Να δικαιολογήσετε την άποψή σας.  
Ζούμε μαζί και συμμετέχουμε στις κοινές προσπάθειες
    4. Να παρατηρήσετε την αφίσα και να απαντήσετε στις ερωτήσεις: Αφού το θέμα είναι τόσο σημαντικό, γιατί το κράτος ζητά να συμμετέχουμε και δεν επιβάλλει νόμους και ποινές; Πώς μπορούμε να συμμετέχουμε ενεργά; Μπορείτε να υποθέσετε τι επιπτώσεις θα έχει στην καθημερινή μας ζωή, εάν δεν συμμετέχουμε σε αυτήν την κοινή προσπάθεια;Η δημοκρατία ως τρόπος ζωής εφαρμόζεται στην καθημερινή μας επαφή με τους συμμαθητές μας, τους ανθρώπους της γειτονιάς, με όλα τα μέλη της κοινωνίας που ζούμε.
 
Η δημοκρατική μας συμπεριφορά, δηλαδή η συμμετοχή στις κοινές προσπάθειες, ο σεβασμός των δικαιωμάτων των άλλων καθώς και των κανόνων και των νόμων του κράτους, εξασφαλίζει την αρμονική συμβίωση και την ευημερία.