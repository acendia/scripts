Εικ. 2.3 Φωτογραφίες από δύο κυματικούς παλμούς που διαδίδονται κατά μήκος ενός  ελατηρίου    2-3 ΕΠΑΛΛΗΛΙΑ Ή ΥΠΕΡΘΕΣΗ ΚΥΜΑΤΩΝ  
 
Τι συμβαίνει όταν στο ίδιο ελαστικό μέσο συμβάλλουν, δηλαδή  διαδίδονται ταυτόχρονα δύο ή περισσότερα κύματα; Ποια είναι τότε η κίνηση των  μορίων του μέσου;

Έχει διαπιστωθεί ότι τα κύματα ακολουθούν την αρχή  επαλληλίας ή υπέρθεσης, σύμφωνα με την οποία
 
όταν σε ένα ελαστικό μέσο διαδίδονται δύο ή περισσότερα  κύματα η

απομάκρυνση ενός σημείου του μέσου είναι ίση με τη συνισταμένη των  
 
απομακρύνσεων που οφείλονται στα επί μέρους κύματα.
 
        Στο σχήμα 2.10 φαίνεται το αποτέλεσμα της ταυτόχρονης  διάδοσης δύο παλμών κατά μήκος ενός σχοινιού, στο ίδιο επίπεδο, με αντίθετες  κατευθύνσεις. Όταν οι δυο παλμοί συναντώνται, τα μόρια του σχοινιού έχουν  απομάκρυνση ίση με το αλγεβρικό άθροισμα των απομακρύνσεων που θα είχαν αν οι  δυο παλμοί διαδίδονταν ξεχωριστά.
 

  
                                                                        Σχ. 1.45Στην εικόνα 2.3 φαίνονται δύο κύματα τα οποία διαδίδονται  κατά μήκος ενός ελατηρίου. Όπως φαίνεται, τα κύματα διέρχονται το ένα μέσα από  το άλλο χωρίς να μεταβληθούν καθόλου. Τα κύματα που διαδίδονται στο ίδιο μέσο,  δεν αλληλεπιδρούν μεταξύ τους. Κάθε κύμα διαδίδεται σαν να μην υπήρχε το άλλο.  Η συνεισφορά κάθε κύματος στην απομάκρυνση ενός σημείου του μέσου είναι  ανεξάρτητη από την ύπαρξη του άλλου κύματος.
 
Η αρχή της επαλληλίας παραβιάζεται μόνο όταν τα κύματα είναι  τόσο ισχυρά ώστε να μεταβάλλουν τις ιδιότητες του μέσου στο οποίο διαδίδονται  (όταν οι δυνάμεις που ασκούνται στα σωματίδια του μέσου δεν είναι ανάλογες της  απομάκρυνσης). Τέτοιες περιπτώσεις όπου δεν ισχύει η αρχή της επαλληλίας, έχουμε  στα κύματα που δημιουργούνται από μια έκρηξη.
 
Τα κυματικά φαινόμενα που απαντούν στη φύση είναι συνήθως  αρκετά σύνθετα. Όπως την κίνηση ενός βλήματος την αναλύουμε σε συνιστώσες,  οριζόντια και κατακόρυφη, ένα σύνθετο κύμα μπορούμε να το θεωρήσουμε ως αποτέλεσμα  της επαλληλίας ενός αριθμού αρμονικών κυμάτων, με επιλεγμένα πλάτη και μήκη  κύματος.
 
Η  ταυτόχρονη διάδοση δύο ή περισσότερων κυμάτων στην ίδια περιοχή
 
ενός ελαστικού  μέσου ονομάζεται συμβολή.
  Στη συνέχεια θα μελετήσουμε μερικές  ειδικές περιπτώσεις συμβολής κυμάτων.  Σχ.  2.11 Το αποτέλεσμα της συμβολής δύο όμοιων κυματικών παλμών και της  συμβολής δύο όμοιων αλλά αντίθετων παλμών