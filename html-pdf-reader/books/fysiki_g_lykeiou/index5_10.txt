ΣΥΝΟΨΗ             Κατά τη διάρκεια μιας κρούσης η ορμή των σωμάτων που  συγκρούονται διατηρείται.            Ανάλογα με τις διευθύνσεις των ταχυτήτων των σωμάτων που  συγκρούονται οι κρούσεις διακρίνονται ως κεντρικές, έκκεντρες και πλάγιες.            Στην ελαστική κρούση η κινητική ενέργεια του συστήματος  διατηρείται. Στην ανελαστική κρούση μέρος της κινητικής ενέργειας του  συστήματος μετατρέπεται σε θερμότητα. Αδρανειακά συστήματα ονομάζονται τα συστήματα αναφοράς στα  οποία ισχύει ο νόμος της αδράνειας του Newton.            Ένα σύστημα αναφοράς που κινείται με σταθερή ταχύτητα σε  σχέση με ένα αδρανειακό σύστημα είναι και αυτό αδρανειακό.            Τα συστήματα αναφοράς στα οποία δεν ισχύει ο νόμος της  αδράνειας του Newton ονομάζονται μη αδρανειακά συστήματα.Ένα σύστημα αναφοράς που κινείται με επιτάχυνση σε σχέση με  ένα αδρανειακό σύστημα είναι μη αδρανειακό σύστημα.Ένα σύστημα αναφοράς Σ' κινείται ισοταχώς με ταχύτητα u ως  προς άλλο σύστημα αναφοράς Σ. Η θέση, η ταχύτητα, η επιτάχυνση ενός σώματος,  καθώς και η δύναμη που δέχεται το σώμα όπως γίνονται αντιληπτές από παρατηρητή  που είναι ακίνητος στο Σ σε σχέση με αυτές που αντιλαμβάνεται παρατηρητής  ακίνητος στο Σ' δίνονται από τους μετασχηματισμούς του Γαλιλαίου :
 
x = x' + uxt        υx = υx' + ux        α = α'
 
y = y' + uyt        υy = υy' + uy        F = F'
 Το κέντρο  μάζας ενός συστήματος σωμάτων έχει συντεταγμένες

          Αν ένα σύστημα σωμάτων είναι μονωμένο το κέντρο μάζας του  κινείται με σταθερή ταχύτητα.            Ένα σύστημα αναφοράς ως προς το οποίο το κέντρο μάζας  συστήματος σωμάτων είναι ακίνητο ονομάζεται σύστημα αναφοράς του κέντρου μάζας.  Αν το σύστημα των σωμάτων είναι μονωμένο το σύστημα αναφοράς του κέντρου μάζας  είναι αδρανειακό σύστημα. Η προωστική δύναμη ενός πυραύλου δίνεται από τη σχέση

          όπου u η ταχύτητα με την οποία εκπέμπονται τα καυσαέρια ως  προς τον πύραυλο και dm/dt ο ρυθμός εκπομπής των καυσαερίων. Φαινόμενο Doppler λέγεται το φαινόμενο κατά το οποίο ένας  παρατηρητής αντιλαμβάνεται συχνότητα διαφορετική από αυτήν που εκπέμπει μια  πηγή κύματος λόγω της σχετικής κίνησης μεταξύ τους.Εάν κινούνται τόσο η πηγή όσο και ο παρατηρητής σε σχέση με  το μέσον διάδοσης η συχνότητα που αντιλαμβάνεται ο παρατηρητής είναι          

          Όταν μειώνεται η απόσταση πηγής - παρατηρητή η συχνότητα που  ακούει ο παρατηρητής είναι μεγαλύτερη από αυτήν που εκπέμπει η πηγή, ενώ όταν  αυξάνεται η μεταξύ τους απόσταση η παρατηρούμενη συχνότητα είναι μικρότερη της  εκπεμπόμενης.