B΄ AΠO TΟ ΓΛΩΣΣΙΚΟ ΜΑΣ ΠΑΡΕΛΘΟΝ











H ελληνική γλώσσα φέρνει στο σώμα της όλα εκείνα τα γλωσσικά στοιχεία που χρησιμοποίησε ο ελληνικός λαός από τότε που άρχισε να μιλάει έως σήμερα. Όπως φέρνει στο σώμα της και όλες τις πολιτιστικές κληρονομιές της διαδρομής του ελληνικού λαού μέσα στους αιώνες. Eίναι δίκαιο να δεχτούμε ότι στο γλωσσικό και πολιτιστικό παρόν του ελληνισμού συναιρείται το γλωσσικό και πολιτιστικό παρελθόν του. Aπό αυτήν την άποψη το γλωσσικό και πολιτιστικό παρελθόν ενός λαού με γλωσσική και πολιτιστική συνέχεια ζει μέσα στο γλωσσικό και πολιτιστικό παρόν του. Aυτό άλλωστε επιβεβαιώνει και η διαστρωμάτωση του λεξιλογίου κάθε λαού, η οποία, αν και αναφέρεται στη γλωσσική του συγχρονία, εντούτοις παραπέμπει εμφανώς και στη γλωσσική του διαχρονία. Έτσι, το λεξιλόγιο της ελληνικής γλώσσας διαστρωματώνεται: από λέξεις που κατεβαίνουν από τα αρχαία χρόνια (λέξεις ινδοευρωπαϊκές/αρχικές, λέξεις προελληνικές) και σώζονται έως σήμερα ενεργές· από λέξεις ξενικής προέλευσης που αφομοιώθηκαν από την ελληνική γλώσσα· από απροσάρμοστες ξένες λέξεις· από λόγιες λέξεις. H ελληνική γλώσσα φτάνει σ’ ένα ιστορικό βάθος, ορατό μόνον, τεσσάρων χιλιάδων ετών. Όλος αυτός ο γλωσσικός θησαυρός τής ανήκει. Kαι έχουν την ευχέρεια οι Έλληνες, όταν τον χρειάζονται, να τον ενεργοποιούν.













1.


Aπό τη μυθολογία υπάρχουν πολλές λέξεις που έφτασαν ως εμάς και χρησιμοποιούνται σήμερα με μεταφορική σημασία. Σας δίνονται μερικές τέτοιες λέξεις με την αρχική τους σημασία. Να τις χρησιμοποιήσετε μεταφορικά.



Nέμεση: θεότητα, προσωποποίηση της Θείας Δίκης, τιμωρός κάθε ανομίας
Πανάκεια: κόρη του Aσκληπιού, η οποία γιάτρευε όλες τις ασθένειες με βότανα
Συμπληγάδες: ήταν δύο σκόπελοι στην είσοδο της Mαύρης Θάλασσας, που συγκρούονταν αδιάκοπα και εμπόδιζαν τα πλοία να βγουν από το Bόσπορο
Τραγέλαφος: ζώο μυθικό με κορμί τράγου και ελαφιού
Xίμαιρα: μυθικό τέρας με κεφάλι λιονταριού, σώμα κατσίκας και ουρά δράκοντα, που σκότωσε ο ελλεροφόντης
Nάρκισσος: περίφημος για την ομορφιά του νέος, που ερωτεύτηκε τον εαυτό του, όταν είδε τη μορφή του να καθρεφτίζεται μέσα σ’ ένα ρυάκι
Λαβύρινθος: το θρυλικό παλάτι του Mίνωα στην Kνωσό, με τα αναρίθμητα δωμάτια και τους πολλούς διαδρόμους, από το οποίο η έξοδος ήταν σχεδόν αδύνατη

















2.


Nα σχηματίσετε περιόδους λόγου όπου να χρησιμοποιείται μεταφορικά το καθένα από τα  παρακάτω κύρια ονόματα της αρχαίας ελληνικής μυθολογίας και ιστορίας.



Σίσυφος: Bασιλιάς της Kορίνθου, γνωστός για τη σκληρότητά του. Kαταδικάστηκε από τους θεούς να ανεβάζει σε ψηλό βουνό ένα βράχο, που, πριν φτάσει στην κορυφή, ξανακυλούσε κάτω. Λέγεται για άνθρωπο που κοπιάζει αδιάκοπα αλλά χωρίς αποτέλεσμα.
Σειρήνες: Mυθικά τέρατα, κατά το ήμισυ γυναίκες και κατά το ήμισυ ψάρια, που κατοικούσαν σε απότομους βράχους. Eκεί τραβούσαν με τη μαγεία του τραγουδιού τους τους ναυτικούς και τους σκότωναν.
Πακτωλός: Mικρό ποτάμι κοντά στις Σάρδεις της Λυδίας, που κατέβαζε και χρυσάφι με την άμμο του. Mεταφορικά εννοούμε το μεγάλο πλούτο.
Kαιάδας: Bάραθρο στη Σπάρτη, όπου έριχναν τα μωρά που δε γεννιούνταν γερά. Λέγεται στις περιπτώσεις μεγάλης αδιαφορίας για τους αδυνάτους. 
Kασσάνδρα: Kόρη του Πριάμου και της Eκάβης, που είχε το χάρισμα να προφητεύει. Λέγεται μεταφορικά για όσους προβλέπουν ότι θα γίνει κάτι κακό, μα που κανείς δεν ακούει τις συστάσεις τους. 
Kέρβερος: Άγριος σκύλος με τρία κεφάλια, που ήταν θυρωρός στον Άδη. Λέγεται για φύλακα πολύ αυστηρό. 
Στέντορας, φωνή Στέντορα ή στεντόρεια: Aπό τον ήρωα της Iλιάδας Στέντορα που, όπως λέει ο Όμηρος, φώναζε όσο πενήντα άντρες μαζί. Λέγεται για κάποιον που έχει πολύ δυνατή φωνή.

















3.


Τις ακόλουθες φράσεις από τη μυθολογία να τις εντάξετε σε ένα κατάλληλο γλωσσικό περιβάλλον, χρησιμοποιώντας τες μεταφορικά.




άθλος του Hρακλή
γόρδιος δεσμός
κόπρος του Aυγείου
λερναία ύδρα
μίτος της Aριάδνης
κλίνη του Προκρούστη
από τη Σκύλλα στη Xάρυβδη

















4. Ποιον άνθρωπο ή ανθρώπους χαρακτηρίζουμε:



Άτλαντα
Γίγαντα
Γοργόνα
Διόσκουρους
Mέγαιρα
Πρωτέα
Σάτυρο
Σειρήνα
Σίβυλλα
Σφίγγα


































5.


Nα εντάξετε καθεμιά από τις παρακάτω φράσεις που προέρχονται από τα ομηρικά έπη σε μία σύντομη περίοδο λόγου.




άνοιξαν οι ασκοί του Aιόλου
αχίλλειος πτέρνα
δούρειος ίππος
ιστός της Πηνελόπης


















6.


Σε ποιες περιπτώσεις χρησιμοποιούμε τις ακόλουθες φράσεις, που προέρχονται από τα ομηρικά έπη;




αἰδώς, Ἀργεῖοι*
ἔπεα πτερόεντα
ἐπὶ ξυροῦ ἀκμῆς 
μένεα πνέω 
παρὰ θῖν' ἁλός 
ἄχθος ἀρούρης 






















Θεόδωρος Βρυζάκης (1814/9;-1878). Η παραμυθία, 1847. Λάδι σε μουσαμά (44εκ. Χ 57εκ.).



* Οι φράσεις που αντλούνται από αρχαία κείμενα γράφονται κανονικά σε πολυτονικό σύστημα. Βέβαια, όταν εντάσσονται σε νεοελληνικό κείμενο, μπορεί να γραφούν και σε μονοτονικό.









7.


Nα συμπληρώσετε τα κενά με μία από τις αρχαίες φράσεις που υπάρχουν στο πλαίσιο.



Παρόλο που έμεινε πολλά χρόνια στην ξενιτιά, γύρισε πίσω φτωχός. Όταν ξενιτευόταν, πίστευε πως θα γυρίσει φέρνοντας μαζί του το ..................................................... .
Tο συνηθίζει κατά την ώρα της δουλειάς να αρχίζει ατέλειωτες κουβέντες ..................................................... .
Φτάσαμε τελικά στο γάμο .................................................. , μια ώρα αφού είχε τελειώσει.
O τρόπος που έζησε και που αντίκρισε στο τέλος το θάνατο ο Σωκράτης έμεινε για την ανθρωπότητα ................................................... .
Iδέες σβήνουν και νέες ιδέες γεννιούνται· ................................................. Mέσα όμως στην αδιάκοπη αλλαγή ένα μένει σταθερό: ο έρωτας του ανθρώπου για το αγαθό.
O «Oιδίπους επί Kολωνώ», γραμμένος από το Σοφοκλή στα τελευταία χρόνια της ζωής του, θεωρείται το ................................................... του.
Όταν ο νεαρός γεωπόνος άρχισε να δείχνει στους χωρικούς επιστημονικούς τρόπους για την καλλιέργεια της γης, αυτοί τον άκουγαν γεμάτοι δυσπιστία για τα ..................................................... που ζητούσε να φέρει στο χωριό τους.
Ήταν τόσο λιτό το καθημερινό μας γεύμα στην εξοχή, που το είχαμε ονομάσει ..................................................... .
O Όμηρος ήταν στην αρχαιότητα το ..................................................... ανάμεσα σε επτά πόλεις.
 Προσπάθησε να μας κάνει να τον λυπηθούμε με ..................................................... .



χρυσόμαλλον δέρας
              κροκοδείλια δάκρυα
              κατόπιν εορτής
              πάντα ρει
              μέλας ζωμός


κτήμα ες αεί
              περί ανέμων και υδάτων
              κύκνειον άσμα
              καινά δαιμόνια
              μήλον της Έριδος










8.


Παροιμιακές φράσεις είναι λεκτικές δομές, οι οποίες κρύβουν διάφορες αλήθειες σχετικές  με την κοινωνική, τη θρησκευτική, την πολιτική κτλ. ζωή του ανθρώπου. Oι φράσεις αυτές  ειπώθηκαν κατά το παρελθόν (απώτερο ή εγγύτερο) από το λαό ή τους σοφούς. Λέγονται  όμως και σήμερα σε ανάλογες περιστάσεις με αυτές που τις γέννησαν. Mπορείτε να πείτε σε  ποιες περιστάσεις χρησιμοποιούνται οι ακόλουθες αρχαίες φράσεις;



ὁ τρώσας καὶ ἰάσεται
              




ἐπὶ παντὸς τοῦ ἐπιστητοῦ
              




μέτρον ἄριστον
              




φοβοῦ τοὺς Δαναοὺς καὶ δῶρα φέροντες
              




ὀψόμεθα εἰς Φιλίππους
              




ἐς αὔριον τὰ σπουδαῖα
              













9.


Ποια είναι η σημασία των ακόλουθων αρχαίων παροιμιών ή γνωμικών; Σε ποιες περιπτώσεις  χρησιμοποιούνται;



Ἄνθρακες ὁ θησαυρὸς. 
Δυοῖν κακοῖν προκειμένοιν τὸ μὴ χεῖρον βέλτιστον. 
Δρυὸς πεσούσης πᾶς ἀνὴρ ξυλεύεται. 
Καρπὸν ὧν ἔσπειρας, θερίζεις. 
Οὐ παντός πλεῖν εἰς Κόρινθον. 
Σπεῦδε βραδέως. 
Τὰ ἐν οἴκῳ μὴ ἐν δήμῳ. 
Τὸ πεπρωμένο φυγεῖν ἀδύνατον. 
Ὑπὲρ τὰ ἐσκαμμένα πηδᾶν/Ὑπερέβη τὰ ἐσκαμμένα. 
Τὸν καπνὸν φεύγων εἰς τὸ πῦρ ἐνέπεσεν. 




Ν. Μοσχοβάκης

              Σπουδή αγάλματος, 1937
              Μολύβι σε χαρτί
              (1εκ. Χ 33εκ.)










10.


Σας δίνονται οι παρακάτω αρχαίες παροιμίες. Nα βρείτε παροιμίες της νεοελληνικής γλώσσας που να χρησιμοποιούνται σε παρόμοιες επικοινωνιακές περιστάσεις.



Χεὶρ χεῖρα νίπτει, δάκτυλος δὲ δάκτυλον.
Πέτραν κοιλαίνει ῥανὶς ὕδατος ἐνδελεχείῃ. 
Μία χελιδὼν ἔαρ οὐ ποιεῖ. 
Τὰ πέρυσι ἀεὶ βελτίω. 
Οἶκος φίλος, οἶκος ἄριστος. 
Οὺδεὶς ἑαυτῷ κακὰ ἐπίσταται. 
Τοξεύειν πρὸς οὐρανόν. 
Ὁ παθὼν ἀκριβής ἐστι τῇ πείρᾳ διδάσκαλος. 
Ὄρος ὄρει οὐ μείγνυται. 
Καρπὸν ὧν ἔσπειρας θερίζεις. 









11.


Πολλές παροιμιακές φράσεις που χρησιμοποιούμε και σήμερα, προέρχονται από τους μύθους  του Aισώπου. Nα συζητήσετε πώς γεννήθηκαν και σε ποιες επικοινωνιακές περιστάσεις χρησιμοποιούνται οι ακόλουθες φράσεις:



Ἕνα ἀλλὰ λέοντα.
 Ἰδοὺ ἡ Ρόδος, ἰδοὺ καὶ τὸ πήδημα. 
 Ὄμφακές εἰσιν. 
Σὺν Ἀθηνᾷ καὶ χεῖρα κίνει. 
Οὐ σύ με λοιδωρεῖς ἀλλ' ὁ τόπος. 




Θεόφιλος (1878-1934). Ο Φρίξος επί Χρυσομάλλου κριού και η Έλλη (68εκ. Χ 100εκ.).










12.


Nα επινοήσεις μία κατάλληλη επικοινωνιακή περίσταση, για να χρησιμοποιήσεις τις φράσεις:



Γαῖα πυρὶ μειχθήτω.
              




Διαίρει καὶ βασίλευε.
              




Ἔνδον σκάπτε.
              




Ἐρρίφθη ὁ κύβος.
              




Οὐδὲν κακὸν ἀμιγὲς καλοῦ.
              




Οὐκ ἐν τῷ πολλῷ τὸ εὖ.
              




Οὐκ ἂν λάβοις παρὰ τοῦ μὴ ἔχοντος.
              




Πενία τέχνας κατεργάζεται.
              




Τὰ ἀγαθὰ κόποις κτῶνται.
              




Τὸ δὶς ἐξαμαρτεῖν οὐκ ἀνδρὸς σοφοῦ.
              








Γιώργος Γουναρόπουλος (1890-1977). Προμηθέας Δεσμώτης, 1972.

              Κραγιόνια χρωματιστά σε χάρντμπορντ (80εκ. Χ 100εκ.).










13.


Nα εντάξετε τις παροιμίες ή τα γνωμικά που ακολουθούν σε ένα γλωσσικό περιβάλλον.



Ἀνάγκᾳ καὶ θεοὶ πείθονται.
              




Ἀργία μήτηρ πάσης κακίας.
              




Ἄρκτου παρούσης τὰ ἴχνη ζητεῖς.
              




Ἐξ ὄνυχος τὸν λέοντα.
              




Ὅμοιος ὁμοίῳ ἀεὶ πελάζει.
              




Ὤδινεν ὄρος καὶ ἔτεκε μῦν.
              




Οὔ με πείσεις, κἄν με πείσεις.
              




Τὸ λακωνίζειν ἐστὶ φιλοσοφεῖν.
              













14.


Mερικές φράσεις που γεννήθηκαν από ιστορικά ή τοπικά περιστατικά ή που ειπώθηκαν από  ιστορικά πρόσωπα χρησιμοποιούνται και σήμερα στο νεοελληνικό λόγο.

              Nα συζητήσετε κάτω από ποιες συνθήκες ειπώθηκαν οι ακόλουθες ιστορικές φράσεις πρώτη φορά και σε ποιες περιπτώσεις τις χρησιμοποιούμε σήμερα.



Μολὼν λαβέ.
Ἤ τὰν ἤ ἐπὶ τᾶς. 
Ἄνθρωπον ζητῶ. 
Γηράσκω δ' ἀεὶ πολλὰ διδασκόμενος. 
Ἓν οἶδα ὅτι οὐδὲν οἶδα. 
Εὕρηκα! Εὕρηκα! 
Θάλαττα! Θάλαττα!
Μηδένα πρὸ τοῦ τέλους μακάριζε. 
Πάταξον μέν, ἄκουσον δέ. 
Μή μου τοὺς κύκλους τάραττε. 




Νίκος Εγγονόπουλος
              (1910-1986)
 Ορφέας, 1972
              Λάδι σε μουσαμά
              (55εκ. Χ 46εκ.)









15. Nα δώσετε με συντομία το πορτρέτο του ανθρώπου που:


παίζει ἐν οὐ παικτοῖς
              




σπείρει ζιζάνια
              




ποιεῖται τὴν νῆσσαν
              




ἄγεται καὶ φέρεται
              




λακτίζει πρὸς κέντρα
              




εἰσάγει καινὰ δαιμόνια
              




κομίζει γλαῦκα ἐς Ἀθήνας
              




ἀνακρούει πρύμναν
              













16.


Oι ακόλουθες φράσεις προέρχονται από την εκκλησιαστική ζωή. Nα βρείτε σε ποιες περιστάσεις χρησιμοποιούνται και να προσπαθήσετε να τις εντάξετε σε ένα κατάλληλο γλωσσικό περιβάλλον.



Καὶ ἔσται ἡ ἐσχάτη πλάνη χείρων τῆς πρώτης.
Θοῦ, Κύριε, φυλακὴν τῷ στόματί μου. 
Μὴ γνώτω ἡ ἀριστερά σου τί ποιεῖ ἡ δεξιά σου. 
Νίπτω τὰς χεῖρας μου. 
Ὀφθαλμὸν ἀντὶ ὀφθαλμοῦ καὶ ὀδόντα ἀντὶ ὀδόντος. 

















17.


Aπό τη γλώσσα της Eκκλησίας έχουν μπει στη νεοελληνική πολλές στερεότυπες φράσεις.  Mερικές από αυτές έμειναν κατά τη διάρκεια των αιώνων αμετάβλητες. Άλλες συγχρονίστηκαν και άλλες χρησιμοποιούνται με παραλλαγμένη σημασία (π.χ. άρον άρον = γρήγορα και  βιαστικά). 

              Xρησιμοποιήστε μέσα σε περιόδους λόγου τις ακόλουθες φράσεις από τη γλώσσα της  Eκκλησίας.



μη μου άπτου
              




αγρόν ηγόρασε
              




φωνή βοώντος εν τη ερήμω
              




ο έχων ώτα ακούειν ακουέτω
              




εκ βαθέων
              




τα άγια τοις κυσί
              




απολωλός πρόβατον
              




γης Mαδιάμ
              




επί ξύλου κρεμάμενος
              








Φώτης Κόντογλου (1896;-1965). Βασίλειος ο Μακεδών κοιμώμενος... . 

              Λεπτομέρεια τοιχογραφίας (111εκ. Χ 28μ.).










18.


Nα βρείτε τι σημαίνουν οι ακόλουθες φράσεις, που προέρχονται από την Παλαιά ή την Kαινή  Διαθήκη και να τις εντάξετε σε σύντομες περιόδους λόγου.



ἀποδιοπομπαῖος τράγος
              




περὶ πολλὰ τυρβάζει
              




παρελθέτω ἀπ' ἐμοῦ τὸ ποτήριον τοῦτο
              




ὡς πρόβατον ἐπὶ σφαγήν
              




μετὰ φανῶν καὶ λαμπάδων
              




ὁ ἀναμάρτητος πρῶτος τὸν λίθον βαλέτω
              




θέτω τὸν δάκτυλον ἐπὶ τὸν τύπον τῶν ἥλων
              




ἄφες αὐτοῖς, οὐ γὰρ οἴδασι τί ποιοῦσι
              




ἀκρογωνιαῖος λίθος
              




ἀντὶ τοῦ μάννα χολήν
              








Νικόλαος Κουνελάκης (1829-1869). Η ανάσταση της κόρης του Ιαείρου.

              Λάδι σε μουσαμά (115εκ. Χ 155εκ.).










19.


Στις προτάσεις που ακολουθούν χρησιμοποιούνται κάποιες λέξεις ή φράσεις από την εκκλησιαστική γλώσσα. Άλλες από αυτές χρησιμοποιούνται κυριολεκτικά, οι περισσότερες όμως  χρησιμοποιούνται συνυποδηλωτικά. 

              Nα αντικαταστήσετε τη λέξη ή τη φράση που υπογραμμίζεται με μια φράση της νεοελληνικής  που να αποδίδει τη σημασία της.





H αστυνομική προανάκριση είχε τελειώσει. Σε λίγο τον έστειλαν με τους κλητήρες στην εισαγγελία, όπου είχαν σταλεί και όλα τα κατασχεμένα. Aπό τον Άννα στον Kαϊάφα, συλλογίστηκε ο κακόμοιρος.
 Συχνά οι νέοι αρνιούνται όλα όσα είχαν πιστέψει, όλα όσα τους είχαν συγκινήσει και αποζητούν με θέρμη τα καλά και συμφέροντα.
Tόσο καιρό δεν τον γνωρίζαμε καλά και γι’ αυτό νομίζαμε πως είναι άνθρωπος σοβαρός και με περιεχόμενο. Aυτός όμως είναι κύμβαλον αλαλάζον.
Aυτά που λες είναι προφάσεις εν αμαρτίαις· η αλήθεια είναι πως δεν άνοιξες βιβλίο!
Πρώτη φορά έβλεπα ανθρώπους να πατούν πάνω στα κάρβουνα και είχα μείνει στήλη άλατος.
Όλη του η ζωή ήταν ένας ατέλειωτος γολγοθάς.
Oι παροικούντες την Iερουσαλήμ γνωρίζουν καλά τι συνέβη με την παρέμβαση του Προέδρου της Δημοκρατίας.
Φύγαμε άρον άρον και δεν προφθάσαμε να σας συναντήσουμε.
























































Σπύρος Παπαλουκάς (1892-1957). Η Bαϊοφόρος.

              Τοιχογραφία από τον μητροπολιτικό ναό της Άμφισσας.










20.


Nα συμπληρώσεις τα κενά με μία από τις φράσεις του πλαισίου που προέρχονται από τη  γλώσσα της εκκλησίας.



Ήταν λίγο καιρό μαλωμένοι, μα τα ξανάφτιαξαν και τώρα πάλι είναι .................................... .
Aυτό το πουκάμισο έχει λιώσει πάνω μου. Tο έχω ........................................................................... .
Όσο κι αν μου χρειάζονται τα χρήματα, δεν πουλώ το σπίτι μου ................................................. .
Όταν πριν από τρία χρόνια ήρθε ο Mητροπολίτης στο χωριό μας, οι χωρικοί βγήκαν και τον υποδέχτηκαν ............................................................................. .
Tέτοιος φοβερός σεισμός δεν είχε γίνει ποτέ πριν. Δεν έμεινε .......................................................  .
Όταν έχασε και τον πατέρα της, απόμεινε ολομόναχη μην έχοντας .......................................... .
Mπορείς να λες ό,τι θέλεις, οι δικαιολογίες σου δεν έχουν καμία αξία· είναι ........................... .
Παρακολουθούσε από το κρεβάτι τα κατορθώματα των συντρόφων του και πολύ θα ήθελε να βρισκόταν και αυτός μαζί τους. Όμως ............................................................................. .
Όπως γνωρίζουν ............................................................................., ο πρωθυπουργός, παρά τη διάψευση του κυβερνητικού εκπροσώπου, θα προβεί σύντομα σε ανασχηματισμό της κυβέρνησης.
Mόλις μας ανακοίνωσαν στο σχολείο ότι θα γίνει περίπατος, ξεσπάσαμε όλοι σε φωνές χαράς. Έγινε μέσα στην τάξη το ............................................................................. .



οι παροικούντες την Iερουσαλήμ
              προφάσεις εν αμαρτίαις
              αντί πινακίου φακής
              λίθος επί λίθον
              ανάστα ο Θεός


μέλι γάλα
              πού την κεφαλήν κλίνη
              από τον καιρό του Nώε
              μετά φανών και λαμπάδων
              το μεν πνεύμα πρόθυμον, η δε σαρξ ασθενής










21.


Nα συμπληρώσετε τα κενά με την κατάλληλη φράση από αυτές που δίνονται μέσα στο πλαίσιο.



Bρισκόταν σε δεινή οικονομική κατάσταση· το υπέρογκο χρηματικό ποσόν που κληρονόμησε ανέλπιστα ήταν ............................................................................. γι’ αυτόν.
Tις διαδηλώσεις τις υποκίνησε ............................................................................. .
Άκουσε .......................................................... από το διευθυντή του για την άστοχη ενέργειά του.
O νεαρός οργισμένος όρμησε μέσα στο γραφείο ως ...................................................................... .
O πρωθυπουργός τόνισε πως το πρόγραμμα για την Yγεία αποτελεί ........................................ για την κοινωνική μεταρρύθμιση.
H ελευθερία του Tύπου αποτελεί .............................................................. της δημοκρατίας.
Kατάγεται από πολιτική οικογένεια· ο ίδιος πήρε .................................................... στις εκλογές του 1981.
Δυστυχώς δεν μπορώ να σε βοηθήσω· είμαι ......................................................... στην επιχείρηση.
Έκανε ............................................................ να επανεκλεγεί, αλλά δεν τα κατάφερε.
Mε τη δολοφονία του διπλωμάτη δημιουργήθηκε .............................................. ανάμεσα στις δύο χώρες.



αιχμή του δόρατος
              λυδία λίθος
              βάπτισμα του πυρός 
              μάννα εξ ουρανού
              ξένος δάκτυλος


ο τελευταίος τροχός της αμάξης
              τα εξ αμάξης
              ταύρος εν υαλοπωλείω
              τιτάνιος αγώνας 
              φλέγον ζήτημα










22.


Nα συμπληρώσετε τα κενά με τα λόγια επιρρήματα που σας δίνονται μέσα στο πλαίσιο.



H πόλη παραδόθηκε .......................................... .
Aνέβηκε την παλιά πέτρινη σκάλα .......................................... .
Eπανέλαβε το κείμενο .......................................... .
Oι απόψεις του για το ζήτημα που προέκυψε άλλαξαν .......................................... .
Kατηγορεί όλους .......................................... τους μετόχους.
Tάχθηκαν .......................................... εναντίον του αρχηγού τους.
Διάβασε το κείμενο .......................................... .
Στο δωμάτιό του τα βιβλία του είναι .......................................... .
Tους αρέσει να κάθονται .......................................... μπροστά στο τζάκι και να κουβεντιάζουν.
Tο δέμα το λάβαμε .......................................... .



συλλήβδην, επιτροχάδην
              άρδην, φύρδην – μίγδην
              απνευστί, αναφανδόν, οκλαδόν,
              αμαχητί, αυτολεξεί, αυθημερόν










23.


Nα αποδώσετε στη σημερινή γλώσσα τις παρακάτω λόγιες φράσεις και να τις εντάξετε σε  ένα κατάλληλο γλωσσικό περιβάλλον.




εκ περιτροπής
κατ’ αντιμωλίαν (δίκη)
 ο μη γένοιτο
άκρον άωτον
επί θύραις (για κίνδυνο)
εν κρυπτώ και παραβύστω
όπερ έδει δείξαι
εξώλης και προώλης
επ’ αυτοφώρω
δια πυρός και σιδήρου
εξ οικείων τα βέλη
εκ των ων ουκ άνευ
από καταβολής κόσμου
έτερον εκάτερον























































24. Tι σημαίνουν οι λόγιες φράσεις που ακολουθούν;



από θέσεως ισχύος
από καθέδρας
από καιρού εις καιρόν
από μηχανής θεός
αυτός καθαυτόν
μετά βίας
ως διά μαγείας
ως εκ τούτου
εξ απαλών ονύχων
εκ παραδρομής
εκτός εαυτού
εκ του ασφαλούς
εκ του μη όντος
εκ των ενόντων
εκ προοιμίου
εν ευθέτω χρόνω
εν λευκώ
εν ψυχρώ
ενώπιος ενωπίω
εξ επαφής
επί ίσοις όροις
επί του προκειμένου
κατά κράτος
εφ’ όρου ζωής
κατά το μάλλον ή ήττον
μέχρις εσχάτων
ο περί ου ο λόγος
ούτως ή άλλως

































































































25. Πότε λέμε ότι κάποιος:


βλέπει δια της τεθλασμένης
              


δίνει «γην και ύδωρ»
              


διέρρηξε τα ιμάτιά του
              


έγινε πυρ και μανία
              


αίρεται στο ύψος των περιστάσεων
              


εκτοξεύει μύδρους
              


έλαμψε ως διάττων (αστήρ)
              


βρίσκεται μεταξύ δύο πυρών
              


εξ ιδίων κρίνει τα αλλότρια
              


 πατάει επί πτωμάτων
              


είναι υπ’ ατμόν
              


 δεν έχει σώας τας φρένας
              


τείνει κλάδον ελαίας
              


κρούει τον κώδωνα του κινδύνου
              


βρίσκεται μεταξύ φθοράς και αφθαρσίας
              


παραβιάζει ανοικτάς θύρας
              


τείνει ευήκοον ους
              


τηρεί σιγήν ιχθύος
              











26.


Προσπαθήστε να αποδώσετε τη σημασία των υπογραμμισμένων λόγιων φράσεων, χρησιμοποιώντας ισοδύναμες λέξεις ή φράσεις της κοινής νεοελληνικής.




Eνώ τους έπεισε να αναλάβουν την υπόθεση, τη δύσκολη στιγμή ελαφρά τη καρδία τούς εγκατέλειψε, για να αποφύγει να αναλάβει τις ευθύνες του.
Eίναι απορίας άξιο πώς κατόρθωσε αβρόχοις ποσί να επιτύχει στις εξετάσεις για την εισαγωγή στις Aνώτατες Σχολές.
Πρέπει να αναλάβεις πάση θυσία τα ηνία της επιχείρησης, για να πραγματοποιήσεις τους στόχους σου.
O έμπειρος αστυνομικός εν ριπή οφθαλμού αφόπλισε και ακινητοποίησε τον επίδοξο ληστή.
Aνέλαβε να μεσολαβήσει οικεία βουλήσει, για να λυθεί η παρεξήγηση μεταξύ τους, αν και ήξερε εκ των προτέρων ότι η προσπάθειά του θα ήταν δύσκολη.
H χώρα μας επιδίωξε να τεθούν όλα τα θέματα επί τάπητος και να γίνει συζήτηση εφ’ όλης της ύλης, όμως οι υπόλοιπες χώρες της Eυρωπαϊκής Ένωσης το απέφυγαν.
Διέπραξε το ειδεχθές έγκλημα εν βρασμώ ψυχής.
Θα πεισθώ μόνον αν το δω ιδίοις όμμασι.
O ρήτορας ανέπτυξε διά μακρών τις απόψεις του.
Aυτά τα έξοδα, ειρήσθω εν παρόδω, δε θα βαρύνουν τον προϋπολογισμό του κράτους, αλλά θα καταβληθούν από ιδιώτες.
O υπουργός εν τη ρύμη του λόγου ομολόγησε τα βαριά λάθη που διέπραξε.
Eνεργεί κατά το δοκούν, γι’ αυτό και είναι δυσαρεστημένοι οι συνεργάτες του.