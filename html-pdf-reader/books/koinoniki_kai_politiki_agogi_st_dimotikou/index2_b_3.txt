ΕΝΟΤΗΤΑ Β': Κράτος και πολίτης





Πολιτική άμυνα


και Πολιτική προστασία







 
Παρατηρούμε τις εικόνες και σχολιάζουμε τον τρόπο που αντιμετωπίζονται   μεγάλες καταστροφές, όπως είναι ο πόλεμος, ο σεισμός, η πλημμύρα κ.ά.



 




Το κράτος, για να προστατέψει τους πολίτες   του από ενδεχόμενες πολεμικές επιχειρήσεις και τις συνέπειές τους, έχει   οργανώσει την άμυνά του με τις ένοπλες και πολιτικές δυνάμεις που διαθέτει γι’ αυτό το σκοπό.
                Οι ένοπλες δυνάμεις αποτελούν την Εθνική Άμυνα και υπερασπίζονται την εθνική ασφάλεια από οποιαδήποτε απειλή.
                Οι πολιτικές δυνάμεις αποτελούν την Πολιτική Άμυνα,   που περιλαμβάνει τις κρατικές αρχές και υπηρεσίες, την ελληνική   αστυνομία, το πυροσβεστικό σώμα,το λιμενικό σώμα, κοινωφελείς   οργανισμούς (π.χ. ΕYΔΑΠ), κάθε μορφής δημόσιεςΚεφάλαιο 3ο: Πολιτική άμυνα και Πολιτική προστασία




 
και ιδιωτικές επιχειρήσεις (π.χ. Δ.Ε.Η.) και   όλους τους πολίτες της χώρας. Η κύρια αποστολή της Πολιτικής Άμυνας   είναι η λήψη μέτρων και η εκτέλεση έργων που αποσκοπούν στην προστασία   του πληθυσμού από τις συνέπειες ενός πολέμου, όπως: 
 Ενημέρωση και προστασία του πληθυσμού με τους συναγερμούς και τα καταφύγια. 
 Διάσωση και περίθαλψη των πληγέντων με τις υγειονομικές υπηρεσίες (γιατρούς, ασθενοφόρα).
 Αποκατάσταση των ζημιών που προκλήθηκαν.
 Απελευθέρωση ατόμων παγιδευμένων στα ερείπια. 
 Ενημέρωση του πληθυσμού για τρόπους αυτοπροστασίας.
 Απολύμανση ατόμων, τροφίμων και περιοχών από ραδιενεργό σκόνη και χημικές ουσίες.
                Το κράτος, όμως, φροντίζει να   προστατέψει τους πολίτες του και σε καιρό ειρήνης από φυσικές ή   τεχνολογικές καταστροφές. Γι’ αυτό το λόγο, οργάνωσε την Πολιτική Προστασία.
                Ο τομέας της Πολιτικής Προστασίας έχει ως βασικό σκοπό και κύρια αποστολή, σε καιρό ειρήνης, να προλάβει ή να μειώσει τους κινδύνους από:



 Φυσικές καταστροφές που προκαλούνται από γεωλογικά φαινόμενα όπως: σεισμοί, κατολισθήσεις / καθιζήσεις, εκρήξεις ηφαιστείων


 Δασικές πυρκαγιές 


 Φυσικές καταστροφές που προκαλούνται   από έντονα καιρικά φαινόμενα όπως: πλημμύρες, χιονοπτώσεις και παγετοί,   θυελλώδεις άνεμοι, καταιγίδες, καύσωνες


 Τεχνολογικές καταστροφές, όπως: χημικά ατυχήματα σε βιομηχανικές εγκαταστάσεις, μεταφορά επικίνδυνων εμπορευμάτων κ.ά.


(Πηγή: Yπουργείο Εσωτερικών)




                Τα μέτρα που λαμβάνουν οι υπηρεσίες της πολιτικής άμυνας και της πολιτικής προστασίας μπορεί να είναι: 
                α΄. προληπτικά, όπως είναι η κατασκευή καταφυγίων, αντιπλημμυρικών έργων, η ενημέρωση του πληθυσμού κ. ά. 
                β΄. κατασταλτικά,   για να αντιμετωπιστούν προβλήματα που έχουν προκύψει από φυσική,   τεχνολογική καταστροφή ή πόλεμο, όπως μεταφορά τραυματιών, απεγκλωβισμό   επιζώντων από ερείπια, παροχή τροφής και στέγης σε άστεγους πολίτες κ.ά.



 



 
Συζητάμε στην τάξη για τα μέτρα που είναι απαραίτητο να παίρνουμε κι   εμείς, οι πολίτες της χώρας, ώστε να προστατευτούμε από μεγάλες   καταστροφές και να προστατέψουμε το περιβάλλον.2η ΘΕΜΑΤΙΚΗ ΕΝΟΤΗΤΑ

Το άτομο και η πολιτεία

ΕΝΟΤΗΤΑ Β': Κράτος και πολίτης






ΧΡΗΣΙΜΑ ΤΗΛΕΦΩΝΑ




Yπουργείο Εσωτερικών και Δημόσιας Τάξης
210 6977000


Γενική Γραμματεία Πολιτικής Προστασίας
210 3359002-3


Πυροσβεστική Yπηρεσία
 199 


Άμεση Επέμβαση Λιμενικού Σώματος
 108 


Άμεση Δράση Αστυνομίας
 100 


Yπουργείο Yγείας και Πρόνοιας 
210 5232821


ΕΚΑΒ
166


ΔΕΗ
10500 (ΑΘΗΝΑ)


ΕYΔΑΠ
1022 (ΑΘΗΝΑ)


Ενιαίος Ευρωπαϊκός Αριθμός Έκτακτης Ανάγκης
112 




 





 
ΔΡΑΣΤΗΡΙΟΤΗΤΕΣ
 




Σχεδίασε κι εσύ ένα σκίτσο που να απεικονίζει την αντιμετώπιση μιας φυσικής καταστροφής.







 
ME ΛΙΓΑ ΛΟΓΙΑ
 






Με τη συμβολή της Πολιτικής Άμυνας και της Πολιτικής Προστασίας λαμβάνονται μέτρα και   γίνονται ενέργειες για να περιοριστούν ή να εξαλειφθούν τα αποτελέσματα   οποιασδήποτε καταστροφής ή απώλειας. Τέτοιες καταστροφές προκαλούνται   είτε από φυσικά αίτια (θεομηνίες, φυσικές καταστροφές), είτε από   πολεμικές συρράξεις.


Τα μέτρα λαμβάνονται σε συνεργασία με σχετικές υπηρεσίες και οργανισμούς αλλά και με τους ίδιους τους πολίτες.