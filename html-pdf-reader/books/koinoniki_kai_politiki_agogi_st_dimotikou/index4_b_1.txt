4η ΘΕΜΑΤΙΚΗ ΕΝΟΤΗΤΑ: Το άτομο και η Διεθνής Κοινότητα



Ενότητα Β΄


Τα ανθρώπινα δικαιώματαΚεφάλαιο 1ο: Η Οικουμενική Διακήρυξη των Δικαιωμάτων του Ανθρώπου





Η Οικουμενική Διακήρυξη των Δικαιωμάτων του Ανθρώπου













Κάθε πυρηνική έκρηξη συνοδεύεται από ψύχος, σκοτάδι, ραδιενέργεια,   πυροτοξίνες και υπέρυθρες ακτίνες που θέτουν σε κίνδυνο την ύπαρξη   ολόκληρης της ανθρωπότητας.






«Στις 6 Αυγούστου 1945 η πρώτη ατομική βόμβα   σκορπίζει το θάνατο στη Χιροσίμα. Με την έκρηξη αφανίζονται 70.000   άνθρωποι, που γίνονται 140.000 ως το τέλος του 1945 και 200.000 μέχρι   σήμερα. Το πείραμα επαναλαμβάνεται στις 9 Αυγούστου 1945 στο Ναγκασάκι.   Το αποτέλεσμα είναι άλλοι 70.000 νεκροί και μέχρι σήμερα 100.000. Ο   συνολικός αριθμός των θυμάτων των δύο ατομικών βομβών είναι 300.000   άνθρωποι». 


Πηγή: http://www.focusmag.gr


  Συζητάμε για την αξία της ζωής.





Μετά από δύο παγκόσμιους πολέμους τα κράτη αποφάσισαν να προστατέψουν τα δικαιώματα του ανθρώπου, όπως το δικαίωμα της ζωής, της αξιοπρέπειας, της ασφάλειας, της ελευθερίας, της μόρφωσης, της ίσης προστασίας από το νόμο. Στις 10 Δεκεμβρίου του 1948 η Γενική Συνέλευση των Ηνωμένων Εθνών υιοθέτησε την Οικουμενική Διακήρυξη των Δικαιωμάτων του Ανθρώπου,   με την οποία τα κράτη αναγνώρισαν τα ατομικά, πολιτιστικά, οικονομικά,   πολιτικά και κοινωνικά δικαιώματα του ανθρώπου. Παράλληλα, διακήρυξαν   ότι τα ανθρώπινα δικαιώματα αποτελούν διεθνή ευθύνη και όχι μόνο   εσωτερική υπόθεση των κρατών. 

                  Από το 1948 και εξής η Οικουμενική   Διακήρυξη δεσμεύει όλα τα κράτη. Με αυτόν τον τρόπο διασφαλίζεται ότι τα   δικαιώματα του ανθρώπου γίνονται σεβαστά από όλα τα κράτη και ισχύουν   για όλους τους πολίτες, ανεξάρτητα από το φύλο, τη γλώσσα, την καταγωγή ή   τη θρησκεία τους.4η ΘΕΜΑΤΙΚΗ ΕΝΟΤΗΤΑ

Το άτομο και

              η Διεθνής Κοινότητα

ΕΝΟΤΗΤΑ B': Τα ανθρώπινα δικαιώματα











Η Διεθνής Αμνηστία είναι μια μη κυβερνητική οργάνωση που υποστηρίζει τα ανθρώπινα   δικαιώματα. Τα μέλη της παρά τη διαφορετική τους προέλευση και τις   πεποιθήσεις, υπηρετούν έναν κοινό στόχο: όλοι οι άνθρωποι να ζουν με   αξιοπρέπεια, ελεύθεροι και πραγματικά ασφαλείς. 

                  Η Διεθνής Αμνηστία συμβάλλει στην   προστασία των ανθρώπων ολόκληρου του κόσμου αποκαλύπτοντας τις   παραβιάσεις των ανθρωπίνων δικαιωμάτων και προσπαθώντας να τις   εξαλείψει. 






Ανοίγω την ιστοσελίδα http://www.amnesty.org.gr, διαβάζω περισσότερα για   το έργο της Διεθνούς Αμνηστίας και μαθαίνω για τις δράσεις των   σχολείων.








 


TO ΜΗΝYΜΑ


«Είμαστε αρκετοί και είμαστε εδώ για να   σας βοηθήσουμε. Ζητούμε να είστε ασφαλείς και να είμαστε όλοι ασφαλείς   από την καταπίεση. Ζητούμε σεβασμό της αξιοπρέπειάς σας και σεβασμό της   αξιοπρέπειας όλων μας. Και δεν θα σταματήσουμε έως ότου όλοι να μπορούμε   να ζούμε σε έναν κόσμο με δικαιοσύνη και αξιοπρέπεια».



              Πηγή:http://www.amnesty.org.grΚεφάλαιο 1ο: Η Οικουμενική Διακήρυξη των Δικαιωμάτων του Ανθρώπου



  Σχολιάζουμε τα παρακάτω μηνύματα:





Εκστρατεία - Ιράν: κράτηση γυναικών σε απομόνωση


Περισσότερες από 30 γυναίκες κρατούνται   σε συνθήκες απομόνωσης χωρίς να τους έχουν απαγγελθεί κατηγορίες στη   φυλακή Έβιν στην Τεχεράνη. Η Διεθνής Αμνηστία θεωρεί ότι είναι   κρατούμενες συνείδησης που κρατούνται μόνο και μόνο επειδή πήραν μέρος   σε μια ειρηνική διαμαρτυρία.Κάντε κάτι τώρα! Στείλε με e-mail επιστολή στον Πρόεδρο του Ιράν ζητώντας την άμεση και άνευ όρων απελευθέρωση των γυναικών. 


http://www.amnesty.org.gr/campaigns/actforwomen/actnow/iran.htm






 



Εκστρατεία 


Παιδιά –στρατιώτες στη Λαϊκή Δημοκρατία του Κονγκό 


Σύμφωνα με το διεθνές δίκαιο η στρατολόγηση και χρησιμοποίηση παιδιών κάτω των 15 ετών θεωρείται έγκλημα πολέμου. Τον Ιανουάριο του 2000, οι κυβερνήσεις του κόσμου συμφώνησαν να απαγορεύσουν τη συμμετοχή παιδιών σε ένοπλες συγκρούσεις.	     	     Κι όμως, σύμφωνα με στοιχεία του Ο.Η.Ε., το 2006 υπολογίζεται ότι περισσότερα από 250.000 παιδιά συμμετείχαν ενεργά σε ένοπλες συγκρούσεις, σε κυβερνητικές ένοπλες δυνάμεις, τάγματα πολιτοφυλακής ή άλλες ένοπλες αντιπολιτευόμενες ομάδες.	     	     Κάντε κάτι τώρα! Στείλε με e-mail επιστολή - έκκληση προς τον Πρόεδρο της Λαϊκής Δημοκρατίας του Κονγκό!	     	     http://www.amnesty.org.gr/campaigns/childsoldiers/index.htm 


              http://www.amnesty.org.gr/campaigns/childsoldiers/index.htm
            



 
Σημειώνω μερικές από τις ημέρες παγκόσμιων αφιερωμάτων και αναζητώ και άλλες στην ιστοσελίδα της Διεθνούς Αμνηστίας.:




 
 ΗΜΕΡΕΣ
ΠΑΓΚΟΣΜΙΑ ΑΦΙΕΡΩΜΑΤΑ
 


 
 8 Μαρτίου
 Παγκόσμια Ημέρα της Γυναίκας
 


 
 2 Απριλίου
Παγκόσμια Ημέρα Παιδικού Βιβλίου
 


 
25 Μαΐου
Παγκόσμια Ημέρα αλληλεγγύης στους λαούς, που αγωνίζονται για Ελευθερία, Ανεξαρτησία και Ανθρώπινα Δικαιώματα
 


 
4 Ιουνίου
Διεθνής Ημέρα των Δικαιωμάτων του Παιδιού
 


 
 
 
 


 
 
 
 


 
 
 
 





Συζητάμε και γράφουμε μηνύματα σε κάρτες για να τα στείλουμε στη Διεθνή   Αμνηστία, δηλώνοντας τη συμμετοχή και την υποστήριξή μας στην προστασία   των δικαιωμάτων του ανθρώπου4η ΘΕΜΑΤΙΚΗ ΕΝΟΤΗΤΑ

Το άτομο και

              η Διεθνής Κοινότητα

ΕΝΟΤΗΤΑ B': Τα ανθρώπινα δικαιώματα






 
ΔΡΑΣΤΗΡΙΟΤΗΤΑ
 






Παρατηρούμε τις εικόνες, διαβάζουμε και σχολιάζουμε:


Στις 26 Απριλίου 1986 στο Τσερνομπίλ ένα   πυρηνικό δυστύχημα απελευθέρωσε ραδιενέργεια 40 φορές μεγαλύτερη από   αυτή των Χιροσίμα και Ναγκασάκι. Ραδιενεργό νέφος δημιουργήθηκε πάνω από   την Ουκρανία, τη Λευκορωσία, τη Ρωσία και άλλες περιοχές της Ευρώπης   εκθέτοντας στη ραδιενέργεια περίπου 8,5 εκατομμύρια ανθρώπους. Μετά την   έκρηξη και την πυρκαγιά που ακολούθησε πολλοί άνθρωποι πέθαναν και   αρκετοί αρρωσταίνουν μέχρι σήμερα από λευχαιμία και καρκίνο.


 Συζητάμε για το συγκεκριμένο γεγονός. 
 Ποια δικαιώματα των ανθρώπων παραβιάστηκαν;
 Ποια προβλήματα αντιμετώπισαν και αντιμετωπίζουν οι άνθρωποι εκεί;
 Ποιες οργανώσεις θα μπορούσαν να βοηθήσουν τους ανθρώπους αυτής της περιοχής;


 



 
ME ΛΙΓΑ ΛΟΓΙΑ
 



Η Οικουμενική Διακήρυξη των Ανθρωπίνων Δικαιωμάτων έχει ως στόχο να κατοχυρώσει ανθρώπινα δικαιώματα όπως το δικαίωμα της   ζωής, της αξιοπρέπειας, της ασφάλειας, της ελευθερίας, της μόρφωσης σε   παγκόσμιο επίπεδο. Η Διεθνής Αμνηστία είναι μια μη κυβερνητική οργάνωση   που συμβάλλει στην προστασία ανθρώπων ολόκληρου του κόσμου. Τα μέλη και   οι υποστηρικτές της αγωνίζονται όχι μόνο για την πρόληψη αλλά και την   αποκάλυψη της παραβίασης των ανθρωπίνων δικαιωμάτων και διαμαρτύρονται   δημόσια για να σταματήσουν οι παραβιάσεις. Το Διεθνές Ανθρωπιστικό Δίκαιο προστατεύει   τους αμάχους, τους ασθενείς, τους αιχμαλώτους πολέμου και γενικά όλους,   όσοι δεν λαμβάνουν μέρος σε πολεμικές συγκρούσεις και απαγορεύει τη   χρήση χημικών ή βιολογικών όπλων.