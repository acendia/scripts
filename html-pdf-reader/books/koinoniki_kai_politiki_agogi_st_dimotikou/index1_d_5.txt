Ενότητα Δ': Οργάνωση κοινωνικής και πολιτικής ζωής


 Οργανωμένες ομάδες - Σύλλογοι





 Παρουσιάζουμε τις δραστηριότητες και τις εργασίες που απαιτήθηκαν προκειμένου να οργανωθεί έκθεση βιβλίου στο σχολείο μας: 
Η Μαρία, η Ειρήνη και ο Δικαιόπολις τακτοποίησαν τα ράφια. 
Ο Γιώργος προσέφερε βιβλία από το βιβλιοπωλείο του πατέρα του.
Η Ιωάννα, ο Γρηγόρης και η Χαρά ........................................................................
Ο δάσκαλος / η δασκάλα ......................................................................................
Η μητέρα της Ελένης   ...........................................................................................
Ο Διευθυντής / η Διευθύντρια ..............................................................................
 Ο Σύλλογος Γονέων και Κηδεμόνων ....................................................................





Πολλοί άνθρωποι μαζί, όταν προσπαθούν να επιτύχουν έναν κοινό στόχο, αποτελούν μια ομάδα.   Πολλές ομάδες οργανώνονται και αποτελούν συλλόγους ή οργανώσεις   τοπικές, εθνικές ή διεθνείς. Όλες οι οργανώσεις λειτουργούν με δικό τους   εσωτερικό κανονισμό (κανόνες). Οι διάφορες οργανώσεις ασχολούνται με   θέματα, όπως η προστασία του περιβάλλοντος, ο πολιτισμός και η υγεία και   δραστηριοποιούνται σε τοπικό, εθνικό ή παγκόσμιο επίπεδο. Έτσι έχουμε:







Τοπικές Οργανώσεις
>
π.χ. Πολιτιστικός Σύλλογος Ποντίων Λαγκαδά


Εθνικές 
>
π.χ. Πανελλήνια Ένωση Εθελοντών Αιμοδοτών


Διεθνείς
>
π.χ. Ερυθρός Σταυρός, Unicef







 
Κάθε άτομο,   που συμμετέχει ως μέλος σε ένα σύλλογο, προσφέρει σ’ αυτόν ανάλογα με   τις δυνατότητές του και το χρόνο του. Με τη συνεργασία των μελών του, ο   σύλλογος λειτουργεί ως ενιαίο σύνολο και μπορεί πιο εύκολα να πραγματοποιήσει τους στόχους τουΚΕΦΑΛΑΙΟ 5ο: Οργανωμένες ομάδες - Σύλλογοι





Yπάρχουν και μεγάλες ομάδες ανθρώπων που ζουν σε διαφορετικά μέρη του   κόσμου και ασχολούνται με θέματα που αφορούν όλη την ανθρωπότητα, όπως   την υγεία, την προστασία των μνημείων και του πολιτισμού, την προστασία   του περιβάλλοντος, τα ανθρώπινα δικαιώματα. Αυτές οι μεγάλες ομάδες είναι διεθνείς οργανώσεις που δρουν σε όλο τον κόσμο. 



Γνωρίζουμε συλλόγους που υπάρχουν στην περιοχή μας; Συζητάμε και καταγράφουμε τους στόχους και τις δραστηριότητές τους.






 
ΔΡΑΣΤΗΡΙΟΤΗΤΑ
 


1. Ο Κώστας είναι μέλος του συλλόγου για την προστασία της θαλάσσιας χελώνας.
          Η Ελένη συμμετέχει στον πολιτιστικό σύλλογο του δήμου.
          Ο πατέρας του Γρηγόρη είναι εθελοντής αιμοδότης.
          Η μαμά της Ιωάννας είναι μέλος του Συλλόγου Γονέων του σχολείου.
Χωριζόμαστε σε ομάδες και συζητάμε για την προσφορά του κάθε μέλους στον σύλλογο που ανήκει.
        

2. Να αναφέρετε κάποια ομάδα ή σύλλογο, στον οποίο θα θέλατε να ανήκετε και να δικαιολογήσετε την επιλογή σας.




 
ΜΕ ΛΙΓΑ ΛΟΓΙΑ
 





Οι άνθρωποι οργανώνονται σε ομάδες και συλλόγους που δραστηριοποιούνται σε τοπικό, εθνικό και διεθνές επίπεδο. Όταν συνεργάζονται πολλοί άνθρωποι για έναν κοινό σκοπό, επιτυγχάνουν καλύτερα αποτελέσματα. 

                  Η προσφορά των ομάδων, μικρών και μεγάλων, είναι πολύ σημαντική τόσο για τα άτομα που συμμετέχουν, όσο και για την ίδια την κοινωνία. Μέσα από τη συμμετοχή τους σε ομάδες, οι άνθρωποι δραστηριοποιούνται, εκτιμούν την αξία της συνεργασίας και παράλληλα προσφέρουν στην κοινωνία.






Ανακεφαλαίωση



Η Ελλάδα από το 1998 με το πρόγραμμα «Καποδίστριας» είναι οργανωμένη σε 900 δήμους και 133 κοινότητες.
                Οι δήμοι διοικούνται από το Δήμαρχο και το Δημοτικό Συμβούλιο και οι Κοινότητες από τον Πρόεδρο της Κοινότητας και το Κοινοτικό Συμβούλιο.
                Τα άτομα που διοικούν τους Οργανισμούς Τοπικής Αυτοδιοίκησης επιλέγονται κάθε τέσσερα χρόνια με δημοκρατικές διαδικασίες (εκλογές), από τους πολίτες που είναι οι εκλογείς (ψηφοφόροι).
                Οι δήμοι και οι κοινότητες, με τα έσοδά τους, φροντίζουν για την επίλυση των προβλημάτων της περιοχής τους και συμβάλλουν στην ανάπτυξη και την πρόοδο του τόπου τους.
                Σε κάθε κοινωνία οι άνθρωποι οργανώνονται σε ομάδες και συλλόγους και συνεργάζονται για να πετύχουν κοινούς σκοπούς. Η δραστηριοποίηση των ομάδων και των συλλόγων στοχεύει στην ικανοποίηση των αναγκών τους, στην αντιμετώπιση των προβλημάτων τους και στην προσφορά τους σε παγκόσμια προβλήματα και ανάγκες.