1η ΘΕΜΑΤΙΚΗ ΕΝΟΤΗΤΑ: Το άτομο και η κοινωνία


Ενότητα Γ΄


Η ΕκκλησίαΕΝΟΤΗΤΑ Γ': Η Εκκλησία



          Η Εκκλησία της Ελλάδος
        







Κοιτάζουμε τις εικόνες και συζητάμε κι εμείς για το ρόλο της εκκλησίας και το έργο που προσφέρει. 



Η Εκκλησία της Ελλάδος είναι σημαντικός παράγοντας της σύγχρονης   ελληνικής κοινωνίας. Στις ενορίες διδάσκεται ο Λόγος του Θεού με πολλούς   τρόπους (λειτουργικές πράξεις, κατηχητικό σχολείο κ.ά.). Επίσης, με τη   συνεργασία όλων των πιστών, κληρικών και λαϊκών, η Εκκλησία κάνει πράξη   την εντολή του Χριστού «αγαπάτε αλλήλους» και φροντίζει ηλικιωμένους,   μικρά παιδιά και οικογένειες, προσφέροντας φάρμακα, περίθαλψη, συσσίτια   κ.ά. χωρίς διακρίσεις φύλου, θρησκείας ή εθνικότητας.




Η Ορθόδοξη Ανατολική Εκκλησία του Χριστού είναι η Εκκλησία της χώρας μας, της Ελλάδας. Οι βαθμοί της ιεροσύνης είναι τρεις:
 Ο Διάκονος (κοινώς διάκος)
 Ο Πρεσβύτερος (κοινώς ιερέας ή παπάς)
 Ο Επίσκοπος (κοινώς δεσπότης ή μητροπολίτης)






            Η Εκκλησία της Ελλάδος αποτελείται από 80 μητροπόλεις, που είναι μεγάλες γεωγραφικές – διοικητικές περιφέρειες. Την πνευματική και διοικητική ευθύνη κάθε μητρόπολης έχει ο μητροπολίτης. Η μητρόπολη μοιράζεται σε ενορίες, στις οποίες, με ανάθεση του μητροπολίτη, προσφέρουν τις υπηρεσίες τους ένας ή περισσότεροι κληρικοί (ιερείς ή διάκονοι). Κέντρο της ενορίας είναι ο ναός, στον οποίο συγκεντρώνονται οι πιστοί που κατοικούν στη συγκεκριμένη ενορία.

            Η Εκκλησία της Ελλάδος διοικείται από τη Διαρκή Ιερά Σύνοδο και από την Ιερά Σύνοδο της Ιεραρχίας. Η Διαρκής Ιερά Σύνοδος είναι ένα «συμβούλιο», στο οποίο μετέχουν δώδεκα μητροπολίτες για ένα έτος. Η Διαρκής Ιερά Σύνοδος αντιμετωπίζει τρέχοντα και επείγοντα ζητήματα της Εκκλησίας και συνεδριάζει αρκετά συχνά. Τη Σύνοδο της Ιεραρχίας αποτελούν όλοι οι μητροπολίτες της Εκκλησίας της Ελλάδος. Αυτή συνεδριάζει ορισμένες φορές το χρόνο και ασχολείται με πολύ σοβαρά θέματα της Εκκλησίας, όπως είναι η εκλογή νέων επισκόπων, προβλήματα πίστης κ.ά. Και στις δύο Συνόδους πρόεδρος είναι ο Αρχιεπίσκοπος Αθηνών και πάσης Ελλάδος.Κεφάλαιο 1ο: Η Εκκλησία της Ελλάδος




 
ΔΡΑΣΤΗΡΙΟΤΗΤΑ
 




1. Λύνω το σταυρόλεξο:





ΟΡΙΖΟΝΤΙΑ:
          1. Η ..................... της Ελλάδος έχει μια σημαντική θέση στους θεσμούς του Κράτους.
          2. Πρόεδρος της Ιεράς Συνόδου.
          3. Μικρή περιοχή, τμήμα μιας μητρόπολης.
          4. Η Ιερά ..................... αποτελείται από όλους τους μητροπολίτες της Ελλάδος.
ΚΑΘΕΤΑ:
          1. Βαθμός της ιεροσύνης.
          2. Λέγεται κι έτσι ο ιερωμένος.
          3. Ο Επίσκοπος διοικεί τη .....................
          4. Η ..................... Σύνοδος αποφασίζει για τα θέματα της Εκκλησίας.
          5. Τοποθετείται πάνω από το διάκονο στην ιεραρχία.


 2. Συζητάμε και καταγράφουμε πώς θα μπορούσαμε και εμείς να βοηθήσουμε στο έργο της εκκλησίας:
 .................................................................................................................................
..................................................................................................................................


 3. Επισκεπτόμαστε το ναό της περιοχής μας και συζητάμε με τον ιερέα για τις δραστηριότητες της ενορίας μας.

 Δημοσιεύουμε τη συνέντευξη του ιερέα στην εφημερίδα της τάξης ή του σχολείου.




 
ΜΕ ΛΙΓΑ ΛΟΓΙΑ
 




Η Εκκλησία αποτελεί το σύνολο των πιστών (λαϊκών και κληρικών). Η Εκκλησία της Ελλάδος έχει ως βασικό της σκοπό να συνδέει τους ανθρώπους με τον Θεό, να διδάσκει με ακρίβεια τον λόγο του και να εκφράζει στην πράξη με γνήσιο τρόπο την Ορθόδοξη χριστιανική πίστη και ζωή. Επιπλέον, επιτελεί κοινωνικό και ανθρωπιστικό έργο, με το οποίο αγκαλιάζει όλους τους ανθρώπους που κατοικούν στη χώρα μας. Για την αποτελεσματική λειτουργία της και την επιτυχή πραγματοποίηση του έργου της είναι οργανωμένη σε ενορίες και σε μητροπόλεις. Το ανώτατο όργανο διοίκησης της Εκκλησίας της Ελλάδος είναι η Ιερά Σύνοδος της Ιεραρχίας, στην οποία συμμετέχουν οι Μητροπολίτες, ενώ πρόεδρός της είναι ο Αρχιεπίσκοπος Αθηνών και πάσης Ελλάδος.