Ενότητα Α': Η Ευρωπαϊκή Ένωση και η Ελλάδα





Σχέσεις μεταξύ των κρατών-μελών

              της Ευρωπαϊκής Ένωσης 






 




Σχολιάζουμε τις αφίσες που έφερε στην τάξη ο Δικαιόπολις και συζητάμε   για τη συνεργασία, την πολυμορφία και τη δημοκρατία στην Ευρώπη.





Αναζητούμε και ακούμε από το διαδίκτυο τον ύμνο της Ευρωπαϊκής Ένωσης. 






Οι χώρες που αποτελούν την Ευρωπαϊκή Ένωση   είναι ανεξάρτητα κράτη, συνενώνουν όμως τις δυνάμεις τους για να   αποκτήσουν μεγαλύτερη ισχύ και παγκόσμια επιρροή.


Τα κράτη-μέλη της Ευρωπαϊκής Ένωσης συνεργάζονται στον οικονομικό, τον κοινωνικό και τον πολιτιστικό τομέα.


Στον οικονομικό τομέα, όλα σχεδόν τα κράτη της Ευρωπαϊκής Ένωσης έχουν το ίδιο νόμισμα, το ευρώ,   που παριστάνεται με το ελληνικό γράμμα έψιλον με δύο παράλληλες γραμμές   (t), οι οποίες συμβολίζουν τη σταθερότητα. Το ευρώ κυκλοφόρησε για   πρώτη φορά την 1η Ιανουαρίου 2002. 





Η Ευρωπαϊκή Ένωση με χρήματα από τις Τράπεζες και τα Ταμεία της ενισχύει τις λιγότερο αναπτυγμένες χώρες, για να φτιάξουν   αεροδρόμια, σιδηροδρομικές γραμμές και άλλα έργα υποδομής. Επίσης,   επιδοτεί επιχειρήσεις και επαγγελματίες.Κεφάλαιο 3ο: Σχέσεις μεταξύ των κρατών-μελών της Ευρωπαϊκής Ένωσης




 

Στον κοινωνικό τομέα, η Ευρωπαϊκή Ένωση   δραστηριοποιείται κυρίως σε θέματα σχετικά με την εκπαίδευση, την   προστασία του περιβάλλοντος, την εργασία, την προστασία της υγείας των   καταναλωτών, των ατόμων με ειδικές ανάγκες κτλ. Ενδεικτικά αναφέρουμε το   πρόγραμμα Comenius, που στοχεύει στην   επικοινωνία μεταξύ εκπαιδευτικών και μαθητών από τα διάφορα κράτη- μέλη,   την ανταλλαγή απόψεων, την εκμάθηση γλωσσών κτλ. 



Στο πλαίσιο του ευρωπαϊκού προγράμματος   “ΣΩΚΡΑΤΗΣ - COMENIUS 1” το 2ο Δημοτικό Σχολείο Βροντάδου (Ερειθιανής)   φιλοξένησε, από τις 21 μέχρι 25 Μαΐου 2003, εκπαιδευτικούς από τα   ευρωπαϊκά εταιρικά σχολεία C.P. "CAMPOAMENO" της Ισπανίας, Volksschule   Ebersdorf της Γερμανίας και Harriers Ground Community Primary School της   Αγγλίας, που είναι και το σχολείο -συντονιστής.                   Τα τέσσερα σχολεία επικοινωνούν μεταξύ τους και ανταλλάσσουν πληροφορίες σχετικές με έθιμα και εκδηλώσεις.
                      
Πηγή: http://www.chiosnews.com



                Με ποικίλες άλλες δραστηριότητες   επιτυγχάνονται οι σκοποί της Ευρωπαϊκής Ένωσης για κοινωνική δικαιοσύνη,   προστασία και ασφάλεια των πολιτών, προστασία του περιβάλλοντος.
                Μία δραστηριότητα προστασίας των πολιτών είναι:
το Ευρωπαϊκό Κεντρικό Δίκτυο Καταναλωτών: πληροφορεί και συμβουλεύει τους πολίτες της Ευρωπαϊκής Ένωσης για τα δικαιώματά τους ως καταναλωτές.
                Μία δραστηριότητα προστασίας του περιβάλλοντος είναι: 
 το Ετήσιο Περιβαλλοντικό Συνέδριο και η Πράσινη Εβδομάδα (Green Week).   Στο πλαίσιο της «Πράσινης Εβδομάδας» διενεργείται ετήσιος σχολικός   διαγωνισμός (Ζωγραφική-Σχέδιο-ψηφιακά Βίντεο) που ενθαρρύνει νέους από   όλα τα κράτη-μέλη της Ευρωπαϊκής Ένωσης να ενημερωθούν για   περιβαλλοντικά θέματα και να εκφραστούν καλλιτεχνικά.



                Στον πολιτιστικό τομέα επιδιώκεται η πολιτιστική συνεργασία των λαών της Ευρωπαϊκής Ένωσης. Το 2008 ορίστηκε ως «Ευρωπαϊκό Έτος Διαπολιτισμικού Διαλόγου»,   γι’ αυτό έχουν οργανωθεί πολλές δραστηριότητες και προγράμματα. Επίσης,   αξίζει να αναφέρουμε ότι τον Δεκέμβριο του 2006 εγκρίθηκε το πρόγραμμα «Ευρώπη για τους Πολίτες» για την περίοδο 2007-2013 με σκοπό την προώθηση της ενεργούς συμμετοχής του Ευρωπαίου πολίτη στα κοινά.
                Για καλύτερη γνωριμία με τον πολιτισμό κάθε χώρας, μια μεγάλη πόλη ορίζεται κάθε χρόνο ως «Πολιτιστική Πρωτεύουσα της Ευρώπης». Εκεί διοργανώνονται διάφορες πολιτιστικές εκδηλώσεις, όπως εκθέσεις ζωγραφικής, αφιερώματα σε3η ΘΕΜΑΤΙΚΗ ΕΝΟΤΗΤΑ

Το άτομο και

              η Ευρωπαϊκή Ένωση

ΕΝΟΤΗΤΑ Α': Η Ευρωπαϊκή Ένωση και η Ελλάδα






 
Ευρωπαίους δημιουργούς, θεατρικές παραστάσεις κ.ά. Το έτος 2006 πολιτιστική πρωτεύουσα της Ευρώπης ήταν η Πάτρα.   Λόγω της μεγάλης ζήτησης από όλα τα κράτη-μέλη να αποκτήσουν τον τίτλο   για τις δικές τους πόλεις, αποφασίστηκε να ορίζονται κάθε χρόνο δύο   Πολιτιστικές Πρωτεύουσες της Ευρώπης. Για το έτος 2009 έχουν οριστεί οι   πόλεις Βίλνιους (Λιθουανία) και Λιντς (Αυστρία).





Αναζητούμε στο διαδίκτυο στην ιστοσελίδα της Ευρωπαϊκής Ένωσης

                http://europa.eu.int τις πολιτιστικές πρωτεύουσες της Ευρώπης από το 2000 ως σήμερα. 



 



 
ΔΡΑΣΤΗΡΙΟΤΗΤΑ
 



Ο διευθυντής του σχολείου μάς ανακοίνωσε μια   επιστολή που μας ενημέρωνε για το ευρωπαϊκό πρόγραμμα «e-Twinning».   Πρόκειται για ένα πρόγραμμα σύμφωνα με το οποίο σχολεία από διαφορετικές   χώρες επικοινωνούν μεταξύ τους με τη βοήθεια των υπολογιστών. Οι   μαθητές χρησιμοποιώντας τον ηλεκτρονικό υπολογιστή σχεδιάζουν εργασίες   (Project) σχετικά με το Περιβάλλον, την Πληροφορική, τις Φυσικές   επιστήμες κ.ά. Το 2ο Δημοτικό Σχολείο Ιωαννίνων (Καπλάνειο), είναι ένα   από τα ελληνικά σχολεία που συμμετείχε το 2006-2007 στο πρόγραμμα αυτό.




Ανοίγω την ιστοσελίδα http://www.etwinning.gr            (συνεργασίες σχολείων στην Ευρώπη) και μαθαίνω περισ-

                σότερα για τις συνεργασίες των σχολείων στην Ευρώπη. 







 
ΜΕ ΛΙΓΑ ΛΟΓΙΑ
 



Τα κράτη μέλη της Ευρωπαϊκής Ένωσης συμμετέχουν σε πολλές κοινές δραστηριότητες και συνεργάζονται   σε διάφορους τομείς (οικονομικό, κοινωνικό, πολιτιστικό), με σκοπό να   πετύχουν την ανάπτυξη, την πρόοδο και την ειρηνική τους συμβίωση. 




Ανακεφαλαίωση


Η Ευρωπαϊκή Ένωση είναι μια ένωση ευρωπαϊκών κρατών που έχουν δεσμευτεί να συνεργάζονται σε θέματα κοινού ενδιαφέροντος όπως η ειρήνη, η ασφάλεια, η δημοκρατία,   η οικονομική και κοινωνική ευημερία, η κοινωνική δικαιοσύνη και η   αλληλεγγύη. Όλο και περισσότερα κράτη επιθυμούν να γίνουν μέλη της.
Τα βασικά όργανα   της Ευρωπαϊκής Ένωσης είναι το Ευρωπαϊκό Κοινοβούλιο, το Συμβούλιο   Yπουργών, το Ευρωπαϊκό Συμβούλιο, η Ευρωπαϊκή Επιτροπή και το Ευρωπαϊκό   Δικαστήριο.Τα περισσότερα   κράτη της Ευρωπαϊκής Ένωσης έχουν το ίδιο νόμισμα, το ευρώ, επιδιώκουν   μια ενιαία ευρωπαϊκή κοινωνική πολιτική και συνεργάζονται στον   πολιτιστικό τομέα.
Η Ελλάδα, ως μέλος   της Ευρωπαϊκής Ένωσης από το 1981, συμμετέχει ενεργά με τους δικούς της   αντιπροσώπους στις οικονομικές, πολιτικές, κοινωνικές και πολιτιστικές   δραστηριότητες της Ευρωπαϊκής Ένωσης