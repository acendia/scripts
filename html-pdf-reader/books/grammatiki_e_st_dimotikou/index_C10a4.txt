Δ. Έγκλιση



Ο γιος του κυρ Πέτρου σπουδάζει αστροναύτης.                  




 ΟΡΙΣΤΙΚΗ: κάτι το πραγματικό/βέβαιο


 


 


 



Ο κυρ Πέτρος ήθελε να σπουδάσει ο γιος του αστροναύτης.


ΥΠΟΤΑΚΤΙΚΗ: κάτι το επιθυμητό/αβέβαιο



 


 


Ο κυρ Πέτρος έλεγε συχνά στον γιο του «Όταν μεγαλώσεις,
σπούδασε αστροναύτης!»
            ΠΡΟΣΤΑΚΤΙΚΗ: συμβουλή/απαίτηση


 


Χρησιμοποιούμε διαφορετικούς τύπους του ρήματος για να δείξουμε αν η πράξη που
            περιγράφουμε είναι πραγματική/βέβαιη (οριστική) ή επιθυμητή/αβέβαιη (υποτακτική) ή
            ακόμα αν απαιτούμε την πραγματοποίησή της (προστακτική). Οι διαφορετικοί αυτοί
            ρηματικοί τύποι λέγονται εγκλίσεις.


 



            Η άρνηση στην οριστική σχηματίζεται με το μόριο δε(ν),

            ενώ στην υποτακτική με το μόριο μη(ν).
          

Π.χ. Ο γιος του κυρ Δημήτρη δε σπουδάζει αστροναύτης.     

            Ο κυρ Δημήτρης επέμενε να μη σπουδάσει αστροναύτης ο γιος του.




Προσέχω τον σχηματισμό των εγκλίσεων:


 Όταν περιγράφω κάτι ως πραγματικό/βέβαιο, το τοποθετώ στη χρονι- 
                κή βαθμίδα στην οποία συνέβη/συμβαίνει/θα συμβεί (δηλ. παρόν/πα-
                ρελθόν/μέλλον). Γι' αυτό και η οριστική έγκλιση σχηματίζει τύπους
                στους διάφορους χρόνους (οριστική ενεστώτα, παρατατικού, αορί-
                στου, συνοπτικού μέλλοντα, εξακολουθητικού μέλλοντα, παρακειμέ- 
                νου, υπερσυντελίκου, συντελεσμένου μέλλοντα).
 Όταν περιγράφω κάτι ως επιθυμητό/αβέβαιο ή απαιτώ την πραγματο-
                ποίησή του, δεν το τοποθετώ σε χρονική βαθμίδα. Έτσι, η υποτακτική
                και η προστακτική είναι άχρονες εγκλίσεις.
                - Οι βασικοί και πιο συνηθισμένοι τύποι της υποτακτικής σχηματίζονται
                  με το να + τους τρεις απλούς τύπους ποιού ενεργείας (εξακολουθη-
                 
                τικό – επαναλαμβανόμενο, συνοπτικό – στιγμιαίο, συντελεσμένο):
                 
                π.χ. να γράφω – να γράψω – να έχω γράψει.
                 
                Υπάρχουν και άλλοι τύποι υποτακτικής που παράγονται επίσης με το
                 
                να:
                 
                π.χ. να έγραφα – να έγραψα – να είχα γράψει.
                - 
                Η προστακτική σχηματίζεται με τον εξακολουθητικό – επαναλαμβα-
                 
                νόμενο και με τον συνοπτικό – στιγμιαίο τύπο του ποιού ενεργείας:
                 
                π.χ. γράφε – γράψε.