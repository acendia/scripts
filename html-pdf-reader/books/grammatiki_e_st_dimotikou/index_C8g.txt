8.7        Eρωτηματικές αντωνυμίες



            Μπερδεύτηκα! Ποιος το έγραψε αυτό το 
            βιβλίο και τι εννοεί; Η υπόθεσή του είναι βαρετή και σε
            ορισμένα σημεία δεν το καταλαβαίνω καθόλου. Ίσως, αν
            διαβάσω λίγο παραπάνω, να καταλάβω ποιος είναι ο δρά-
            στης και πόσοι είναι πραγματικά οι συνεργοί του.
          



Οι ερωτηματικές αντωνυμίες είναι τρεις:


ποιος – ποια – ποιο


Κλίνεται όπως τα επίθετα σε -ος, -α, -ο,
                αλλά στην αιτιατική του αρσενικού
                γένους σχηματίζει και τύπο ποιον.
                Προσοχή! Η αντωνυμία αυτή δεν τονίζεται!


τι


Άκλιτο – Δεν τονίζεται.


πόσος – πόση – πόσο


Κλίνεται όπως τα επίθετα σε -ος, -η, -ο.




Η αντωνυμία ποιος – ποια – ποιο

              σχηματίζει στη γενική και τους τύπους:


ποιανού – ποιανής – ποιανού (ενικός) 

                ποιανών (πληθυντικός)
 Μερικές φορές όμως χρησιμοποιείται και

                για τα τρία γένη η αντωνυμία τίνος.