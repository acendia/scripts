11.1        Κλιτή μετοχή





Δεν πρόφτασε να τελειώσει τη
                  φράση της και το αγόρι έτρεξε
                  στο κελάρι. Αναποδογύρισε ό,τι
                  είχε εκεί. Δε βρήκε τίποτα. Τρε-
                  χάτος και σκονισμένος ανέβηκε
                  στο πρώτο πάτωμα, άνοιξε ό,τι
                  ντουλάπι, συρτάρι, σεντούκι ή
                  κοφίνι βρίσκονταν στον πύργο,
                  μα πάλι δε βρήκε τίποτα. Σαν γά-
                  τα σκαρφάλωσε στην όρθια ξύ-
                  λινη σκάλα της σοφίτας κι εκεί,
                  αφού σκάλισε παντού, χώθηκε
ως τη μέση σ' ένα παλιοσέντου-
                  κο, σαράβαλο, μουχλιασμένο και
σαρακοφαγωμένο. Στο τέλος
                  έβγαλε από κάτω από μια στοίβα
                  παλιόχαρτα κιτρινιασμένα και ζα-
ρωμένα, ένα κουρελιασμένο μα-
                  κρύ βιβλίο, με το εξώφυλλο μι-
σοφαγωμένο από τα ποντίκια και
                  τόσο σκονισμένο, που τα εξωτε-
                  ρικά χρυσά γράμματα μόλις δια-
                  βάζονταν πια.
Παραμύθι χωρίς όνομα, Π. Σ. Δέλτα




 



            Η κλιτή μετοχή μοιάζει με το
            επίθετο, γιατί κατά κανόνα
            συνοδεύει ουσιαστικά και τα
            προσδιορίζει.
          

            Φτιάχνω κλιτές μετοχές αν
            προσθέσω τις κατάληξεις -μένος/
-μένη/-μένο στο ρήμα:
            
κιτρινίζω → κιτρινισμένος, -η, -ο 

ζαρώνω → ζαρωμένος, -η, -ο



Οι κλιτές μετοχές κλίνονται όπως τα επίθετα σε -ος, -η, -ο.


Πολλές φορές, λέξεις που ξεκίνησαν ως κλιτές μετοχές γίνονται ουσιαστικά:

το κρατούμενο, τα χρωστούμενα, το ενδεχόμενο, το περιεχόμενο κ.ά.


 



              ΔΡΑΣΤΗΡΙΟΤΗΤΑ 29
            


                Φτιάχνω στο τετράδιό μου κλιτές μετοχές από τα ρήματα:
              


              νυστάζω, κουράζω, απελπίζω, ιδρώνω, κυκλώνω, κλαίω, πεινάω, διψάω