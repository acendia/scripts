17.2        Σύνθεση


'Οταν συνδυάζουμε μια λέξη με μια άλλη λέξη για να φτιάξουμε μια καινούρια λέξη, έχουμε

σύνθεση.



άγριο
+
λουλούδι
=
αγριολούλουδο


ανεβαίνω
+
κατεβαίνω
=
ανεβοκατεβαίνω


Α' συνθετικό
 
Β' συνθετικό
 
Σύνθετη λέξη




            Στη γλώσσα μας υπάρχουν πολλές σύνθετες λεξεις (σύνθετα).

            Με βάση τη σημασία τους, τα σύνθετα χωρίζονται σε:
          


Παρατακτικά σύνθετα: Αυτά σημαίνουν
                ό,τι και τα συνθετικά τους ενωμένα με τον
                σύνδεσμο και:
                ανεβοκατεβαίνω – ανεβαίνω και κατεβαίνω
                μαχαιροπίρουνα – μαχαίρια και πιρούνια
                κοντόχοντρος – κοντός και χοντρός

Κτητικά σύνθετα: Αυτά σημαίνουν ότι
                κάποιος έχει κάτι δικό του.
                μεγαλόκαρδος – αυτός που έχει μεγάλη
                καρδιά
                μαυρομάτα – αυτή που έχει μαύρα μάτια
                γλυκόφωνος – αυτός που έχει γλυκιά φωνή
Προσδιοριστικά σύνθετα: Σε αυτά το
                πρώτο συνθετικό προσδιορίζει το δεύτερο:
                αγριολούλουδο – άγριο λουλούδι
                ηλιοβασίλεμα – βασίλεμα του ήλιου
                ξαναθυμάμαι – θυμάμαι ξανά

Αντικειμενικά σύνθετα: Σ' αυτά το ένα
                συνθετικό είναι ρήμα και το άλλο είναι το
                αντικείμενο του ρήματος αυτού.
                θηριοδαμαστής – αυτός που δαμάζει θηρία
                ζαχαροπλάστης – αυτός που πλάθει
                ζαχαρωτά
                γλωσσοδέτης – αυτό που δένει τη γλώσσα



 




Πώς σχηματίζω σύνθετα;



Μπορώ να σχηματίσω σύνθετα λέξεων σχεδόν με τα περισσότερα μέρη του λόγου.


Το Α' συνθετικό μπορεί να είναι:
 


 
ουσιαστικό (ποδόσφαιρο)
                επίθετο (αγριογούρουνο)
                αριθμητικό (πεντάμορφη)
                ρήμα (ανεβοκατεβαίνω)
                επίρρημα (πισωγυρίζω)


Το B' συνθετικό μπορεί να είναι:
 


 
ουσιαστικό (εξώφυλλο)
                επίθετο (βαθυγάλανος)
                ρήμα (νομοθετώ)
                κλιτή μετοχή (κοσμογυρισμένος)Άρα, μπορώ να φτιάξω σύνθετες λέξεις με ένα σωρό τρόπους!


Όταν το Α' συνθετικό είναι κλιτή λέξη, ενώνω τα δύο συν-
              θετικά με το συνδετικό φωνήεν -ο-, το οποίο δεν προέρχεται
              από κανένα από τα δύο συνθετικά.



γυναίκες + παιδιά → γυναικ-ό-παιδα
            νύχτα + πουλί → νυχτ-ο-πούλι
            ανάβω + σβήνω → αναβ-ο-σβήνω
            πικρή + δάφνη → πικρ-ο-δάφνη




Μερικές φορές, όμως, το συν-

              δετικό φωνήεν χάνεται.


άγριος + άνθρωπος → αγριάνθρωπος




            Μερικές προθέσεις της γλώσσας μας συνδυάζονται με ουσια-
            στικά, επίθετα, ρήματα και επιρρήματα, και σχηματίζουν νέες
            λέξεις: π.χ. αντιπρόεδρος, κατακόκκινος, συνυπάρχω, προ-
            χτές. Οι λέξεις αυτές άλλοτε μοιάζουν με παράγωγα και άλ-
            λοτε με σύνθετα.
          

            Στη γλώσσα μας υπάρχουν και σύνθετα τα οποία μοιάζουν με
            ολόκληρες ονοματικές φράσεις. Αυτά ονομάζονται πολυλεκτι-

            κά σύνθετα.
            Π.χ. παιδική χαρά, λαϊκή αγορά, τρίτη ηλικία, ζώνη ασφαλείας