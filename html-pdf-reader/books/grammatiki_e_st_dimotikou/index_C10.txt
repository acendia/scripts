ENOTHTA 10
Kάνω κάτι, παθαίνω κάτι

          ή βρίσκομαι σε μια κατάσταση


Το ρήμα


Χτες είδαμε στον κινηματογράφο μια ταινία όλο δράση. Και τι
            δεν έγινε. Ο πρωταγωνιστής, ένας αστυνομικός, αναζητούσε μια συμμορία αρχαιοκαπήλων. Στην αρχή έψαχνε στα αρχεία
            του για ίχνη της σπείρας. Αργότερα, όταν βρήκε μια άκρη, άρχισε να τους παρακολουθεί και να σχεδιάζει τρόπους να τους ξεσκεπάσει. Αλλά κι εκείνοι δεν έμειναν με σταυρωμένα χέρια.
            Μόλις τον αντιλήφθηκαν, προσπάθησαν με κάθε τρόπο να τον ξεφορτωθούν. Μάλιστα πλήρωσαν έναν αδίστακτο κακοποιό για να τον κυνηγήσει. Ο αστυνομικός ξέφυγε σκαρφαλώνοντας
            από τον φωταγωγό. Στη συνέχεια, βρέθηκε στο περβάζι ενός
            παραθύρου χωρίς να μπορεί να διαφύγει από αλλού. Αναγκά-
            στηκε να βουτήξει στο κενό και, για καλή του τύχη, προσγειώ-
            θηκε στην καρότσα ενός φορτηγού. Aφού είχε πια ξεφύγει από
            τον κίνδυνο, ο αστυνομικός έστειλε τους συνεργάτες του στο
            κρησφύγετο των κακοποιών.

 

            Ορέστη, δες τα λόγια σου! Όταν μιλάμε για ενέργειες και

            καταστάσεις χρησιμοποιούμε συνήθως ρήματα.
          

ΚΑΤΑΣΤΑΣΕΙΣ
            βρέθηκε
            έμειναν
            αντιλήφθηκαν
            κ.ά.
          

ENEΡΓΕΙΕΣ
            είδαμε
            να σχεδιάζει
            να διαφύγει
            έστειλε
            κ.ά.
          

 ΡΗΜΑ → Είναι κλιτό μέρος του λόγου που το χρησιμοποιούμε για να εκφράσουμε
            μια ενέργεια ή κατάσταση. Είναι το πιο κεντρικό μέρος του λόγου γιατί γύρω του
            χτίζουμε προτάσεις.