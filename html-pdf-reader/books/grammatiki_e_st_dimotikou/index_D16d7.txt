Ζ. Χρονικές προτάσεις



 



            Έχεις πολλά πράγματα να κάνεις,
            Ορέστη! Πώς όμως θα τα βάλεις στη σειρά, πώς
            θα μας εξηγήσεις πότε θα ξυπνήσεις, πότε θα φας
            πρωινό, πότε θα πας στο σχολείο, πότε θα παίξεις με
            τους φίλους σου;
          

            Κανένα πρόβλημα! Μπορώ να μιλήσω για τον χρόνο με ένα σωρό τρό-
            πους και να αφηγηθώ όλα όσα συμβαίνουν (βλ. αφήγηση, ενότητα 2.1):
            με χρονικά επιρρήματα (ενότητα 12.1) (πριν, ύστερα, χτες κ.ά.),
            με Ονοματικές Φράσεις (το πρωί, το βράδυ),
            με Προθετικές Φράσεις (μετά από το σχολείο, πριν από το πρωινό, κατά τη διάρκεια του γεύματος), αλλά κυρίως με προτάσεις, τις χρονικές προτάσεις.
          

Όταν ξυπνάω κάνω τα εξής:
Αφού πλύνω το πρόσωπό μου, ντύνομαι και χτενίζομαι. Μόλις τελειώσω, τρώω το πρωινό μου,
ενώ η μητέρα μου αρχίζει να μαγειρεύει το μεσημεριανό φαγητό. Όταν φτάσει το σχολικό,
            βγαίνω στον δρόμο. Μερικές φορές μόλις που το προλαβαίνω! Ώσπου να πάω στο σχολείο,
            συζητάω με τους συμμαθητές μου.


Οι χρονικές προτάσεις εισάγονται με τους χρονικούς συνδέσμους

            (π.χ. αφού, όταν, ενώ, βλ. ενότητα 14.1 Β).


 



              ΔΡΑΣΤΗΡΙΟΤΗΤΑ 37
            


                Περιγράφω σε μια παράγραφο μια δική μου μέρα. Προσέχω να
                βάλω στη σειρά τις πράξεις μου και να δηλώσω τη σειρά αυτή με
                εξαρτημένες χρονικές προτάσεις.