9. Εφαρμογές της Βιοτεχνολογίας          στη γεωργία και την κτηνοτροφία




Διαγονιδιακές αγελάδες



κεφάλαιο

9κεφάλαιο 9
        



9. Εφαρμογές της Βιοτεχνολογίας

          στη γεωργία και την κτηνοτροφία



 Οι ελεγχόμενες διασταυρώσεις            οδηγούν στην τροποποίηση            της γενετικής σύστασης των οργανισμών 

 Ο πληθυσμός του πλανήτη μας αυξάνεται με ταχείς ρυθμούς. Σήμερα ο πληθυσμός είναι περίπου 6 δισεκατομμύρια, και υπολογίζεται ότι το             2050 θα ανέρχεται σε 8.5 δισεκατομμύρια. Για να καλυφθούν επαρκώς οι αυξημένες ανάγκες σε τροφή, είναι απαραίτητη η αύξηση της             φυτικής και της ζωικής παραγωγής. 


 Ένας τρόπος βελτίωσης της φυτικής και ζωικής παραγωγής είναι οι ελεγχόμενες από τον άνθρωπο διασταυρώσεις φυτών και ζώων. Για το             σκοπό αυτό πραγματοποιείται επιλογή φυτών και ζώων που έχουν συγκεκριμένα χαρακτηριστικά, όπως φυτά με μεγάλο μέγεθος καρπών, με             ανθεκτικότητα σε ακραίες περιβαλλοντικές συνθήκες            (Εικόνα 9.1) ή ζώα που παράγουν μεγάλη ποσότητα κρέατος. Οι οργανισμοί αυτοί διασταυρώνονται με σκοπό τη δημιουργία απογόνων με             επιθυμητά χαρακτηριστικά. Αυτός ο τρόπος βελτίωσης της παραγωγής είναι χρονοβόρος και επίπονος, επειδή απαιτούνται συνεχείς             διασταυρώσεις. Επιπλέον οι απόγονοι που προκύπτουν φέρουν συνήθως ορισμένους μόνο από τους επιθυμητούς χαρακτήρες μαζί με άλλες μη             επιθυμητές ιδιότητες. 



 Η δημιουργία διαγονιδιακών            οργανισμών ανοίγει νέους            δρόμους στην αύξηση της φυτικής            και ζωϊκής παραγωγής 

 Η Γενετική Μηχανική δίνει τη δυνατότητα προσθήκης νέων γονιδίων απευθείας στον οργανισμό. Καθιστά συνεπώς δυνατή σε σύντομο χρονικό             διάστημα τη δημιουργία γενετικά τροποποιημένων φυτών και ζώων, που έχουν τους επιθυμητούς χαρακτήρες όπως, για παράδειγμα,             ανθεκτικότητα σε ασθένειες. Τα φυτά και τα ζώα που έχουν υποστεί γενετική αλλαγή με τη χρήση των τεχνικών Γενετικής Μηχανικής             ονομάζονται διαγονιδιακά ή γενετικά τροποποιημένα (Εικόνα 9.2). Όπως ήταν αναμενόμενο, η παραγωγή και χρήση τους δημιουργεί διάφορους             προβληματισμούς, που αφορούν τις επιπτώσεις στην υγεία του ανθρώπου, καθώς και στο περιβάλλον. Τα ζητήματα αυτά θα συζητηθούν             αναλυτικά στο τελευταίο κεφάλαιο του βιβλίου, που αναφέρεται σε θέματα Βιοηθικής. 

To Agrobatierium μπορεί

              να μεταφέρει γονίδια στα φυτά

 Το βακτήριο Agrobacterium tumefaciens, το οποίο ζει στο έδαφος, διαθέτει τη φυσική ικανότητα να μολύνει φυτικά κύτταρα μεταφέροντας               σ' αυτά ένα πλασμίδιο που ονομάζεται Ti (Ti = tumor inducing factor). Το πλασμίδιο Ti 








 Εικόνα 9.1 Φύλλα φυτού που τροποποιήθηκε γενετικά για να είναι ανθεκτικό σε συνθήκες παγετού. 




 Εικόνα 9.2 Γενετικά τροποποιημένες τομάτες με βαθύτερο κόκκινο χρώμα σε σχέση με τις φυσιολογικές. 





 ενσωματώνεται στο γενετικό                υλικό των φυτικών κυττάρων, και δημιουργεί εξογκώματα (όγκους) στο σώμα των φυτών. Οι ερευνητές, αφού απομόνωσαν το πλασμίδιο από               το βακτήριο, κατόρθωσαν να απενεργοποιήσουν τα γονίδια που δημιουργούν τους όγκους              τοποθετώντας στο πλασμίδιο το γονίδιο που θα προσδώσει στο φυτό μία επιθυμητή ιδιότητα (Εικόνα 9.3). Το ανασυνδυασμένο πλασμίδιο             εισάγεται σε φυτικά κύτταρα που αναπτύσσονται σε ειδικές καλλιέργειες στο εργαστήριο. Τα τροποποιημένα αυτά φυτικά κύτταραΕικόνα 9.3 Τρόπος χρήσης του πλασμιδίου Ti, που απομονώνεται από το βακτήριο Agrobacterium tumefaciens, ως φορέα για την εισαγωγή γονιδίων στα φυτά.










Εικόνα 9.4 Ψεκασμός με βακτήρια Bacillus thuringiensis για την καταπολέμηση εντόμων.





 τελικά δίνουν ένα νέο φυτικό οργανισμό, που περιέχει και εκφράζει το ξένο γονίδιο. Τα διαγονιδιακά φυτά που δημιουργούνται έχουν                 την ικανότητα να μεταβιβάζουν τις νέες ιδιότητες στους απογόνους τους. 

 Η βιοτεχνολογία βοηθάει στον τομέα                της καταπολέμησης παρασίτων και εντόμων 

 Οι προσπάθειες των ερευνητών επικεντρώνονται στη δημιουργία γενετικά τροποποιημένων φυτών τα οποία θα δίνουν τη δυνατότητα στους                 αγρότες:


 Να προφυλάσσουν αποτελεσματικά τις καλλιέργειες από τα έντομα και τα ζιζάνια. 




 Να παράγουν προϊόντα τα οποία έχουν μεγαλύτερη «διάρκεια ζωής» από το χωράφι έως τον καταναλωτή.                    Τα κυριότερα φυτά τα οποία έχουν τροποποιηθεί για τις παραπάνω                    ιδιότητες είναι η σόγια, το καλαμπόκι (για τροφή των ζώων), το                    βαμβάκι, ο καπνός και η ελαιοκράμβη. 


 Τα έντομα μπορεί να δημιουργήσουν μεγάλα προβλήματα στη γεωργία και να οδηγήσουν σε σημαντική μείωση της παραγωγής. Μετά το Δεύτερο Παγκόσμιο Πόλεμο χρησιμοποιήθηκαν πολλά εντομοκτόνα. Με την πάροδο των χρόνων όμως έγινε κατανοητό ότι ήταν επικίνδυνα για την υγεία του ανθρώπου και προκαλούσαν                μεγάλη οικολογική καταστροφή. Ήταν λοιπόν αναγκαίο να βρεθούν εναλλακτικοί τρόποι αντιμετώπισης του προβλήματος.κεφάλαιο 9
        











Εικόνα 9.5 Φυσιολογικό (αριστερά) και γενετικά τροποποιημένο φυτό (δεξιά) το οποίο παράγει τοξίνη που σκοτώνει κάμπιες εντόμων. Όταν τα δύο αυτά φυτά εκτέθηκαν σε κάμπιες (α) το φυσιολογικό φαγώθηκε ενώ το γενετικά τροποποιημένο δεν δείχνει σημάδια καταστροφής (β).


 Agrobacterium tumefaciens. Τα γενετικά τροποποιημένα φυτά θα είναι έτσι ανθεκτικά στα διάφορα έντομα (Εικόνα 9.5). Το πρώτο                     φυτό στο οποίο ενσωματώθηκε το γονίδιο της ανθεκτικότητας στα έντομα του Bacillus thuringiensis ήταν το καλαμπόκι. (Τα                   γενετικά τροποποιημένα φυτά αυτού του τύπου αποτελούν τις ποικιλίες Bt). 





 Το βακτήριο Bacillus thuringiensis, που ζει στο έδαφος,                παράγει μια ισχυρή τοξίνη, η οποία μπορεί να καταστρέψει                πολλά είδη εντόμων και σκωλήκων και είναι 80.000 φορές                πιο ισχυρή από πολλά εντομοκτόνα. Τα βακτήρια αυτά                μπορούν να χρησιμοποιηθούν για την καταπολέμηση των                εντόμων. Αρχικά πολλαπλασιάζονται στο εργαστήριο και                στη συνέχεια ψεκάζονται στον αγρό (Εικόνα 9.4). Όμως η                τεχνική αυτή είναι αρκετά δαπανηρή, επειδή τα βακτήρια                δεν επιβιώνουν για μεγάλο χρονικό διάστημα και κατά συνέπεια χρειάζονται συνεχείς ψεκασμοί. Για το λόγο αυτό έγιναν προσπάθειες απομόνωσης του γονιδίου του βακτηρίου που παράγει την τοξίνη, και μεταφοράς του στα φυτά.                Η μεταφορά στα φυτά έγινε με τη βοήθεια του πλασμιδίου Τι του 



ΠΙΝΑΚΑΣ 9.1 Φυτικοί και ζωικοί οργανισμοί που έχουν τροποποιηθεί γενετικά για κάποιες ιδιότητες


Οργανισμός

Ιδιότητα


Μηλιά
α
α. τοξίνη που σκοτώνει τα έντομα


Λάχανο
β
β. αντοχή στα ζιζανιοκτόνα


Βαμβάκι 
α, β
γ. αντοχή σε αντιβιοτικά


Αγγούρι 
δ
δ. αντοχή σε ιούς


Κουνουπίδι
δ
ε. διαφοροποίηση


Καλαμπόκι
α, β, δ, ε, στ
στ. αντίσταση στους μύκητες


Ελαιοκράμβη
α, β, γ, ζ
ζ. παραγωγή φαρμακευτικών πρωτεϊνών


Πατάτα
β, δ, ε, ζ, η
η. αντοχή σε βακτήρια


Ρύζι
α, γ, ε,
θ. αντοχή στον παγετό


Σόγια
β,ε 
ι. καθυστέρηση ωρίμανσης


Φράουλα
β, θ
ια. ταχύτερη ανάπτυξη


Σακχαρότευτλο
β, δ, ε 
ιβ. γονίδια για ασθένειες


Καπνός
α, β, γ, δ, ε, στ, θ
ιγ. αντοχή στις χαμηλές θερμοκρασίες


Τομάτα
α, β, δ, ε, στ, θ, ι



Αγελάδα
ζ,ια



Αίγα
ζ



Γουρούνι
ζ, ια, ιβ



Σολομός
ια, ιγ



Πρόβατο
ζ



Πέστροφα
ια







Η Βιοτεχνολογία με αριθμούς

Το 1998 η καλλιέργεια γενετικά τροποποιημένων φυτών έφτανε τα 27,4 χ 107 στρέμματα. Το74% αφορούσε καλλιέργειες στις ΗΠΑ και το 13% στην Αργεντινή.



 Η τροποποίηση του γενετικού υλικού των ζώων          είναι δυνατή με διάφορες τεχνικές

 Διαγονιδιακά ονομάζονται τα ζώα εκείνα στα οποία έχει τροποποιηθεί το γενετικό υλικό τους με την προσθήκη γονιδίων, συνήθως από             κάποιο άλλο είδος. Υπάρχουν αρκετές μέθοδοι, οι οποίες μπορούν να χρησιμοποιηθούν για την είσοδο του «ξένου» DNA στα κύτταρα ενός             ζώου. Η σημαντικότερη από αυτές είναι η μικροέγχυση (Εικόνα 9.6). Στη μέθοδο αυτή χρησιμοποιούνται ωάρια του ζώου που έχουν             γονιμοποιηθεί στο εργαστήριο. Σε αυτά γίνεται εισαγωγή του ξένου DNA με ειδική μικροβελόνα. Το ξένο            γενετικό υλικό ενσωματώνεται συνήθως σε κάποιο από τα χρωμοσώματα του πυρήνα του ζυγωτού. Το ζυγωτό τοποθετείται στη συνέχεια στη             μήτρα της «θετής» μητέρας, ενός ζώου στο οποίο θα αναπτυχθεί το έμβρυο. Η μικροέγχυση αποτελεί τη μοναδική μέθοδο δημιουργίας             διαγονιδιακών αγελάδων, προβάτων, χοίρων και αιγών. 


 Εικόνα 9.6 Μικροέγχυση DNA.Εικόνα 9.7 Στάδια παραγωγής φαρμακευτικών πρωτεϊνών στο γάλα διαγονιδιακών ζώων.κεφάλαιο 9
        




 Στo γάλα των διαγονιδιακών ζώων μπορούν                να εκκρίνονται φαρμακευτικές πρωτεΐνες 

 Τα διαγονιδιακά ζώα χρησιμοποιούνται για την παραγωγή χρήσιμων πρωτεϊνών σε μεγάλη ποσότητα. Όπως έχει ήδη αναφερθεί είναι δυνατή η παραγωγή πρωτεϊνών, όπως η ινσουλίνη και η ανθρώπινη αυξητική ορμόνη, από βακτήρια. Στις περισσότερες όμως περιπτώσεις οι πρωτεΐνες αυτές δεν είναι ακριβώς ίδιες με τις πρωτεΐνες του ανθρώπου, επειδή τα βακτήρια δεν διαθέτουν τους              μηχανισμούς τροποποίησης των πρωτεϊνών που διαθέτουν οι ευκαρυωτικοί οργανισμοί. Μια πολλά υποσχόμενη ιδέα είναι η παραγωγή πρωτεϊνών από κύτταρα των μαστικών αδένων των ζώων, για παράδειγμα των προβάτων και των αγελάδων. Με αυτό τον τρόπο θα είναι δυνατή η συλλογή της πρωτεΐνης από το γάλα των ζώων. Αυτός ο τρόπος παραγωγής ονομάζεται παραγωγή φαρμακευτικών πρωτεϊνών από διαγονιδιακά ζώα (gene pharming). 


 Η πιο επιτυχημένη εφαρμογή αφορά την παραγωγή της ανθρώπινης αΓαντιθρυψίνης (ΑΑΤ = alpha antitrypsin) από πρόβατα. Η πρωτεΐνη αυτή παράγεται στο ήπαρ του ανθρώπου και η απουσία της, που είναι αποτέλεσμα μετάλλαξης του γονιδίου, έχει ως αποτέλεσμα γενετική ασθένεια, που οδηγεί στο εμφύσημα. Για την παραγωγή της πρωτεΐνης αυτής από τα πρόβατα απομονώθηκε                το φυσιολογικό γονίδιο της ΑΑΤ του ανθρώπου και στη                συνέχεια με μικροέγχυση τοποθετήθηκε σε γονιμοποιημένο ωάριο προβάτου. Το πρόβατο που γεννήθηκε από το γονιμοποιημένο αυτό ωάριο ήταν η Tracy, της οποίας οι απόγονοι συνεχίζουν να έχουν το ξένο γονίδιο και να παράγουν την ΑΑΤ. Οι δυνατότητες παραγωγής τέτοιων ουσιών από διαγονιδιακά ζώα είναι πολύ μεγάλες (Εικόνα 9.7). 


 Εκτός από την ΑΑΤ, και άλλες χρήσιμες πρωτεΐνες παράγονται με τον ίδιο τρόπο, όπως ο παράγοντας IX, μία πρωτεΐνη που συμμετέχει στο μηχανισμό πήξης του αίματος και χορηγείται σε άτομα που πάσχουν από αιμορροφιλία Β (Πίνακας 9.2). 


 Συνοψίζοντας, θα μπορούσαμε να αναφέρουμε ότι τα βήματα που απαιτούνται για την παραγωγή μιας φαρμακευτικής πρωτεΐνης 



ΠΙΝΑΚΑΣ 9.2: Φαρμακευτικές πρωτείνες που παραγονται από διαγονιδιακά ζώα


Πρωτεΐνη
Ασθένεια στην οποία χρησιμοποιείται


Ινσουλίνη
Σακχαρώδης διαβήτης


Παράγοντες VIII και IX
Αιμορροφιλία Α και Β


Ενεργοποιητής πλασμινογόνου (tPA) 
θρόμβωση αγγείων, Έμφραγμα


Ιντερφερόνες
Καρκίνος


Διαμεμβρανικός ρυθμιστής
Κυστική ίνωση


α1-αντιθρυψίνη (ΑΑΤ)
Πνευμονικό εμφύσημα


Παράγοντας CD4
AIDS


Αυξητική ορμόνη
Αχονδροπλασία





 ανθρώπινης προέλευσης από ένα διαγονιδιακά ζώο είναι τα παρακάτω: 


 Απομόνωση του ανθρώπινου γονιδίου που κωδικοποιεί τη φαρμακευτική πρωτεΐνη που μας ενδιαφέρει. 
 Μικροέγχυση του γονιδίου στον πυρήνα ενός γονιμοποιημένου ωαρίου του ζώου. 
 Τοποθέτηση του γενετικά τροποποιημένου ζυγωτού στη μήτρα ενήλικου ζώου για κυοφορία. 
 Γέννηση του διαγονιδιακού ζώου. 
 Διασταυρώσεις με σκοπό να περάσει η τροποποιημένη γενετική πληροφορία στους απογόνους. 
 Παραγωγή, απομόνωση και καθαρισμός της φαρμακευτικής πρωτεΐνης. 


 Είναι φανερό ότι η χρησιμοποίηση διαγονιδιακών φυτών και ζώων για την αύξηση της φυτικής και ζωικής παραγωγής παρουσιάζει σημαντικά             πλεονεκτήματα έναντι της κλασικής μεθόδου των διασταυρώσεων. Αυτά επιγραμματικά είναι τα παρακάτω: 


 Επιλογή και προσθήκη μόνο επιθυμητών ιδιοτήτων με ταυτόχρονη διατήρηση των παλαιών επιθυμητών χαρακτηριστικών. 
 Ταχύτατη παραγωγή βελτιωμένων φυτών και ζώων σε σχέση με παραδοσιακές τεχνικές. 





Σολομός γίγας

 Πρόσφατα στον Καναδά ερευνητές κατόρθωσαν να εισαγάγουν στα κύτταρα σολομού ρυθμιστικό γονίδιο, από ένα είδος βακαλάου, το                   οποίο ενεργοποιεί το γονίδιο της αυξητικής ορμόνης του σολομού. Σε πειραματικές ιχθυοκαλλιέργειες στη Σκωτία, οι σολομοί αυτοί                   αναπτύσσονται δέκα φορές ταχύτερα από τους φυσιολογικούς και φτάνουν το τριακονταπλάσιο βάρος από εκείνους. 




 



Η Βιοτεχνολογία με αριθμούς

 Έχει αναφερθεί παραγωγή 35 γραμμαρίων αΓαντιθρυψίνης του ανθρώπου από ένα λίτρο γάλακτος διαγονιδιακού προβάτου. Αν                 συνυπολογιστεί ότι ένα πρόβατο παράγει μέχρι 800 λίτρα γάλα το χρόνο, είναι κατανοητό ότι η παραγωγή φαρμακευτικών πρωτεϊνών από                 διαγονιδιακά ζώα είναι το περισσότερο υποσχόμενο επίτευγμα από τότε που γίνεται λόγος για σύγχρονη Βιοτεχνολογία.Και ξαφνικά όλοι μιλάνε για κλωνοποίηση... 

 Το 1997, όταν οι ερευνητές του Ινστιτούτου Roselin της Σκωτίας ανακοίνωσαν ότι κλωνοποίησαν ένα πρόβατο, το νέο έκανε αμέσως το                   γύρο του κόσμου με πηχυαίους τίτλους. 







 Το πρόβατο Dolly δημιουργήθηκε, όταν ο πυρήνας ενός κυττάρου του μαστικού αδένα ενός εξάχρονου πρόβατου τοποθετήθηκε στο ωάριο ενός άλλου πρόβατου. Από το ωάριο είχε προηγουμένως αφαιρεθεί ο πυρήνας.  Το έμβρυο το οποίο δημιουργήθηκε ύστερα από 3-4 διαιρέσεις εμφυτεύτηκε στη μήτρα θετής μητέρας-προβατίνας, η οποία γέννησε τη Dolly. Η δημιουργία της Dolly δεν προξένησε έκπληξη στους βιολόγους όσο στον υπόλοιπο κόσμο, επειδή είχε προηγηθεί κλωνοποίηση αμφιβίων από την αρχή της δεκαετίας του 1960. Παρόμοια τεχνική χρησιμοποιήθηκε και για την κλωνοποίηση θηλαστικών. 


 Η κλωνοποίηση όμως είναι πολύ χρήσιμη στον                πολλαπλασιασμό διαγονιδιακών ζώων. Η δημιουργία ενός διαγονιδιακού ζώου που παράγει τον ανθρώπινο παράγοντα πήξης του αίματος,                 για παράδειγμα, κοστίζει 1-2 εκατομμύρια ευρώ. Με κλωνοποίηση μπορούν εύκολα να παραχθούν πολλά πανομοιότυπα ζώα και έτσι ακόμη                 μεγαλύτερες ποσότητες του φαρμάκου. 


 Η κλωνοποίηση μπορεί επίσης να συνεισφέρει στην προστασία από την εξαφάνιση διάφορων ζώων του πλανήτη μας. Στις καταψύξεις πολλών                 ζωολογικών κήπων υπάρχουν κατεψυγμένα ωάρια και σπερματοζωάρια ή έμβρυα ζώων που κινδυνεύουν να εξαφανιστούν. Πυρήνες από αυτά τα                 κύτταρα μπορούν να μεταφερθούν σε απύρηνα ωοκύτταρα του είδους που μας ενδιαφέρει και στη συνέχεια να κυοφορηθούν στο ίδιο ή σε συγγενικό είδος ζώου.κεφάλαιο 9
        




Περίληψη

 Η επιλογή και διασταύρωση οργανισμών με επιθυμητές ιδιότητες είναι μια μέθοδος που χρησιμοποιείται για την αύξηση της φυτικής και             ζωικής παραγωγής. Η μέθοδος αυτή είναι επίπονη και πολλές φορές δε δίνει τα επιθυμητά αποτελέσματα. Με τη χρήση μεθόδων Γενετικής             Μηχανικής είναι δυνατή η απευθείας μεταφορά στα φυτά και τα ζώα γενετικού υλικού που φέρει τις επιθυμητές ιδιότητες. Οι οργανισμοί             που δημιουργούνται με αυτό τον τρόπο είναι γενετικά τροποποιημένοι και ονομάζονται διαγονιδιακοί ή γενετικά τροποποιημένοι. Για τη             μεταφορά γενετικού υλικού σε μεγάλη κατηγορία φυτών χρησιμοποιείται το πλασμίδιο Τί του βακτηρίου Agrobacterium tumefaciens. Στα ζώα             χρησιμοποιείται με σημαντικά ποσοστά επιτυχίας η τεχνική της μικροέγχυσης. Από διαγονιδιακά ζώα έχει επιτευχθεί η παραγωγή σημαντικών             φαρμακευτικών πρωτεϊνών. 




 

Ερωτήσεις


 1. Αναφέρετε από μία μέθοδο μεταφοράς γονιδίων σε φυτά και ζώα. 
 2. Αναφέρετε τις εφαρμογές της Βιοτεχνολογίας στη φυτική παραγωγή. 
 3. Περιγράψτε τη μέθοδο με την οποία χρησιμοποιούνται βακτήρια με στόχο την εξολόθρευση βλαβερών, για τις αγροτικές καλλιέργειες,             εντόμων. 


 4. Με ποιον από τους παρακάτω τρόπους θα μπορούσε να προκύψει ένα μηρυκαστικό το οποίο να παράγει τον αντιπηκτικό παράγοντα IX στο             γάλα του: 

 α. Με τη μέθοδο της επιλογής και των διασταυρώσεων, 


 β. Με μεθόδους Γενετικής Μηχανικής. 


 Αιτιολογήστε την απάντησή σας. 

 5. Για ποιο λόγο χρησιμοποιείται η τεχνολογία του ανασυνδυασμένου DNA σε οικόσιτα ζώα;