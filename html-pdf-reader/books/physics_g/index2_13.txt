ΔΡΑΣΤΗΡΙΟΤΗΤΕΣ
     

  
Σχ. 2.42
  

  
Σχ. 2.43
   

 1.Ανάκλαση του ήχου.
 
Όλα τα κύματα ανακλώνται αν προσπέσουν σε εμπόδιο. Μπορείτε  να διαπιστώσετε την ανάκλαση των ηχητικών κυμάτων και να επιβεβαιώσετε ότι η  γωνία πρόσπτωσης είναι ίση με τη γωνία ανάκλασης. Θα χρειασθείτε ένα ρολόι  (πηγή ήχου) δύο σωλήνες κατασκευασμένους από χαρτόνι και ένα βιβλίο  (ανακλαστική επιφάνεια). Τοποθετήστε τους σωλήνες και το βιβλίο πάνω στο  τραπέζι όπως στο σχήμα 2.41. Μπροστά στο άκρο του ενός σωλήνα (Α) τοποθετήστε  το ρολόι και στο άκρο του άλλου σωλήνα (Β) βάλτε το αφτί σας. Οι δύο άλλες άκρες  των σωλήνων πρέπει να απέχουν λίγα εκατοστά από το βιβλίο (ανακλαστική  επιφάνεια). Μεταβάλλοντας τις γωνίες που σχηματίζουν οι σωλήνες με την  ανακλαστική επιφάνεια, θα διαπιστώσετε ότι ο ήχος ακούγεται δυνατά και καθαρά  όταν οι δύο σωλήνες σχηματίζουν ίσες γωνίες με την κάθετη στην ανακλαστική  επιφάνεια.
  
 
  
                                                       Σχ. 1.41
 

 2.Ένα ουράνιο τόξο στο ταβάνι
 
Μέσα σε μία λεκάνη που περιέχει λίγο νερό τοποθετήστε σε  πλάγια θέση ένα καθρεφτάκι του οποίου ένα μέρος να είναι βυθισμένο μέσα στο  νερό. Τοποθετήστε τη λεκάνη έτσι ώστε το φως του ήλιου να πέφτει πάνω στον  καθρέφτη. Δίνοντας την κατάλληλη κλίση στον καθρέφτη θα δείτε στο ταβάνι το  φάσμα του ηλιακού φωτός. Εξηγήστε το φαινόμενο.
 
  3.Φωτεινός πίδακας
 
Θα χρειαστείτε ένα ισχυρό φακό που μπορεί να εστιάζει το φως  του και ένα διαφανές πλαστικό ποτήρι με μια τρύπα διαμέτρου 3 mm περίπου, στο  πλευρικό του τοίχωμα, κοντά στη βάση του.
 
Γεμίστε το ποτήρι με νερό και φωτίστε το όπως φαίνεται στο  σχήμα Αν το δωμάτιο είναι σκοτεινό, θα παρατηρήσετε ότι το φως δείχνει να  παγιδεύεται μέσα στον πίδακα του νερού, μέχρι ένα σημείο. Εξηγήστε το  φαινόμενο.