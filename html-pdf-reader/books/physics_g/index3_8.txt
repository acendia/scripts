ΔΡΑΣΤΗΡΙΟΤΗΤΕΣ
       1. Κρατήστε  στα χέρια σας δύο φύλλα χαρτιού ώστε να κρέμονται κατακόρυφα, με τις επιφάνειές  τους παράλληλες. Φυσήξτε ανάμεσά τους. Θα τα δείτε να πλησιάζουν. Πώς εξηγείται  το φαινόμενο;               2 Τοποθετήστε την άκρη μίας χάρτινης λουρίδας ανάμεσα στις  σελίδες ενός βιβλίου. Κρατήστε το βιβλίο όπως στο σχήμα 3.18 και φυσήξτε με  δύναμη πάνω από τη χάρτινη λουρίδα. Η λουρίδα ανυψώνεται και μάλιστα  περισσότερο όταν φυσάμε πιο δυνατά. Τι εξήγηση δίνετε;                 
              3.               Στην άκρη ενός νήματος στερεώστε ένα μπαλάκι του  πινγκ-πονγκ. Κρατώντας την άλλη άκρη του σχοινιού πλησιάστε το μπαλάκι κοντά  στο νερό μιας βρύσης. Το μπαλάκι κινείται προς τη μεριά της φλέβας του νερού;  Πώς εξηγείται αυτό;                4. Τοποθετήστε ένα καλαμάκι μέσα σε ένα ποτήρι με νερό (σχ.  3.19). Με ένα άλλο καλαμάκι φυσήξτε στη πάνω άκρη του πρώτου. Θα προκληθεί  ψεκασμός. Πώς εξηγείται το φαινόμενο;              Είναι το ίδιο εύκολος ο ψεκασμός όποια και αν είναι η απόσταση h; Ελέγξτε το  πειραματικά. Πώς το αιτιολογείτε;     

                              Σχ. 3.18  

                              Σχ. 3.19