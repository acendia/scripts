ΔΡΑΣΤΗΡΙΟΤΗΤΕΣ










Σχ. 1.38



 


 






Σχ. 1.39 






1.Εξαναγκασμένη  ταλάντωση και ιδιοσυχνότητα ταλαντωτή.       


Στερεώστε στο ένα άκρο ενός ελατηρίου μεγάλου μήκους ένα  σώμα. Κρατήστε την άλλη άκρη του ελατηρίου με το χέρι σας. Αρχίστε να  ταλαντώνετε το άκρο που κρατάτε με όσο γίνεται πιο σταθερό ρυθμό (συχνότητα).  Δοκιμάστε το ίδιο για διαφορετικές συχνότητες. Για κάποιες συχνότητες (πολύ  μικρότερες ή πολύ μεγαλύτερες της ιδιοσυχνότητας του ταλαντωτή) το πλάτος  ταλάντωσης του σώματος είναι μικρό ακόμη κι αν το πλάτος ταλάντωσης του χεριού  είναι μεγάλο. Για κάποια συχνότητα ταλάντωσης του χεριού το πλάτος ταλάντωσης του  σώματος γίνεται μέγιστο. Έχετε τώρα εντοπίσει την ιδιοσυχνότητα του ταλαντωτή.


Δοκιμάστε το ίδιο αφού αντικαταστήσετε το πρώτο σώμα με ένα  άλλο που έχει μάζα το ένα τέταρτο της μάζας του πρώτου. Τώρα η ιδιοσυχνότητα  του ταλαντωτή πρέπει να έχει γίνει περίπου διπλάσια της προηγούμενης.
                  Σκεφτείτε, γιατί διπλασιάστηκε η ιδιοσυχνότητα;

2.Συντονισμός                                                      


Πάρτε ένα κουτί αναψυκτικού και αδειάστε το περιεχόμενο του.  Αφαιρέστε ολόκληρη την πάνω βάση του. Με ένα μεγάλο ψαλίδι κόψτε στο πλευρικό  του τοίχωμα επτά κατακόρυφες λουρίδες, τη μια δίπλα στην άλλη. Οι λουρίδες  πρέπει να έχουν το ίδιο πλάτος αλλά διαφορετικά μήκη (η πρώτη να έχει μήκος  περίπου ίσο με το ένα τρίτο του ύψους του κουτιού και η τελευταία περίπου ίσο  με τα δύο τρίτα του ύψους). Φροντίστε ώστε οι λουρίδες να έχουν σταθερό πλάτος  και να υπάρχει ανάμεσά τους ένα μικρό διάκενο ώστε να μπορούν να κινούνται  ελεύθερα χωρίς να ακουμπούν στις διπλανές τους. Οι επτά λουρίδες πρέπει να  καταλαμβάνουν περίπου το μισό της πλευρικής επιφάνειας του κουτιού. Ακριβώς  απέναντι από την τέταρτη λουρίδα (αντιδιαμετρικά) κόψτε μια ακόμη λουρίδα με το  ίδιο μήκος με την τέταρτη.


Θέστε σε ταλάντωση την τελευταία λουρίδα που κόψατε και  δείτε ποια από τις απέναντι λουρίδες ταλαντώνεται με μεγαλύτερο πλάτος. Πώς  ερμηνεύετε την παρατήρηση;

3.Συζευγμένα  εκκρεμή                                     


Όταν υπάρχει δυνατότητα να μεταφέρεται ενέργεια από ένα  ταλαντούμενο σύστημα σε ένα άλλο τότε λέμε ότι τα δύο συστήματα βρίσκονται σε  σύζευξη. Δύο τέτοια συστήματα παριστάνονται στο σχήμα 1.39 Η περίοδος ενός  εκκρεμούς εξαρτάται μόνο από το μήκος του σχοινιού του και την επιτάχυνση της  βαρύτητας.. Τα δύο εκκρεμή στο σχήμα έχουν το ίδιο μήκος σχοινιού, επομένως την  ίδια ιδιοσυχνότητα και είναι συνδεδεμένα με ένα νήμα στο οποίο έχουμε τοποθετήσει  ένα μικρό βάρος π.χ. ένα κομματάκι σύρμα. Κατασκευάστε τη διάταξη. Θέστε σε  ταλάντωση το εκκρεμές Α απομακρύνοντας το σφαιρίδιο του σε διεύθυνση κάθετη από  το επίπεδο που ορίζεται από τα δύο εκκρεμή. Παρατηρήστε την κίνηση των δύο  εκκρεμών. Προσπαθήστε να περιγράψετε ενεργειακά το φαινόμενο.