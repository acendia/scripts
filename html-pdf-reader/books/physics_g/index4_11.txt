ΣΥΝΟΨΗ Η γωνιακή  επιτάχυνση είναι  ίση με το ρυθμό μεταβολής της γωνιακής ταχύτητας αγων = dω/dt  Ροπή  δύναμης F, ως προς άξονα περιστροφής ονομάζεται το διανυσματικό μέγεθος που έχει  μέτρο
τ = Fl
            όπου l η  κάθετη απόσταση της δύναμης από τον άξονα περιστροφής, διεύθυνση αυτή του άξονα  περιστροφής και φορά που δίνεται από τον κανόνα του δεξιού χεριού. Η μονάδα  ροπής είναι το 1N m.  Ροπή  δύναμης F ως προς σημείο Ο ονομάζεται το διανυσματικό μέγεθος που έχει μέτρο τ = Fl όπου l απόσταση του σημείου από το φορέα της δύναμης, μονάδα το 1N m, διεύθυνση κάθετη  στο επίπεδο που ορίζεται από τη δύναμη και το σημείο 0 και φορά που δίνεται από  τον κανόνα του δεξιού χεριού.             Για να ισορροπεί  ένα ακίνητο στερεό πρέπει ΣF = 0 ή ΣFx = 0 ΣFy = 0 και Στ = 0  Ροπή  αδράνειας ενός στερεού ως προς κάποιο άξονα ονομάζεται το άθροισμα των γινομένων των στοιχειωδών μαζών  από τις οποίες αποτελείται το σώμα επί τα τετράγωνα των αποστάσεών τους από τον  άξονα περιστροφής
I = m1r12 + m2r22 +...
Ο θεμελιώδης  νόμος της  στροφικής κίνησης είναι
Στ = Iαγων
Στροφορμή  υλικού σημείου -που κινείται κυκλικά- ως προς τον άξονα που διέρχεται από το κέντρο της  κυκλικής τροχιάς και είναι κάθετος στο επίπεδο της ονομάζεται το διανυσματικό  μέγεθος που έχει μέτρο
L = pr            ή            L = mυr
            διεύθυνση τη διεύθυνση του άξονα και φορά που καθορίζεται  από τον κανόνα του δεξιού χεριού. Η μονάδα στροφορμής είναι το 1kg m2 /s.  Στροφορμή στερεού σώματος -που στρέφεται γύρω από άξονα-  είναι η συνισταμένη των στροφορμών των στοιχειωδών μαζών από τις οποίες  αποτελείται το στερεό. Η στροφορμή στερεού είναι ίση με
L = Iω
 Η στροφορμή  ενός συστήματος διατηρείται σταθερή εάν η συνολική εξωτερική ροπή στο σύστημα  είναι μηδέν.  Ο δεύτερος  νόμος του Newton στη στροφική κίνηση είναι Στ = dL/dt 
            Η κινητική ενέργεια στερεού λόγω περιστροφής είναι K = 1/2 Iω2  Το έργο  μιας σταθερής ροπής κατά τη στροφή ενός στερεού κατά γωνία θ είναι
W = τθ
 Η ισχύς μιας ροπής είναι Ρ = τω  Το θεώρημα έργου - ενέργειας στη στροφική κίνηση γράφεται
ΣW =  1/2 Iω22 - 1/2 Iω12