α. Η επιθετική μετοχή

§ 121

Η επιθετική μετοχή, έναρθρη ή σπανιότερα άναρθρη, λειτουργεί ως επίθετο και προσδιορίζει ουσιαστικά ή αντωνυμίες. Απαντά σε κάθε χρόνο που έχει μετοχή και δέχεται άρνηση οὐ, όταν εκφράζει κάτι πραγματικό, και σπανιότερα μή, όταν δηλώνει κάτι υποθετικό ή υποκειμενικό. Η επιθετική μετοχή λέγεται και αναφορική, γιατί ισοδυναμεί με δευτερεύουσα αναφορική πρόταση3. Μεταφράζεται με οριστική του χρόνου στον οποίο βρίσκεται, εκτός αν είναι μετοχή ενεστώτα ή παρακειμένου που εξαρτάται από ιστορικό χρόνο, οπότε μπορεί να μεταφραστεί και με οριστική παρατατικού ή υπερσυντελίκου αντίστοιχα:

Ὑμεῖς τοὺς δέκα στρατηγοὺς τοὺς οὐκ ἀνελομένους τοὺς ἐκ τῆς ναυμαχίας ἐβουλεύσασθε ἁθρόους κρίνειν. [Yμεῖς τοὺς δέκα στρατηγοὺς οἳ οὐκ ἀνείλοντο τοὺς ἐκ τῆς ναυμαχίας ἐβουλεύσασθε ἁθρόους κρίνειν.] (Εσείς αποφασίσατε να δικάσετε όλους μαζί τους δέκα στρατηγούς οι οποίοι δεν περισυνέλεξαν τους νεκρούς από τη ναυμαχία.)Ὁ μὴ δαρεὶς οὐ παιδεύεται.Δύναμαι συνεῖναι δυναμένοις ἀνθρώποις ἀναλίσκειν. [Δύναμαι συνεῖναι ἀνθρώποις οἳ δύνανται ἀναλίσκειν]. (Έχω τη δυνατότητα να συναναστρέφομαι ανθρώπους οι οποίοι μπορούν να ξοδεύουν.)Ἐπορεύθησαν ἐς Ἀπολλωνίαν, Κορινθίων οὖσαν ἀποικίαν. [Ἐπορεύθησαν ἐς Ἀπολλωνίαν,  ἣ ἦν Κορινθίων ἀποικία.] (Βάδισαν προς την Απολλωνία, η οποία ήταν αποικία των Κορινθίων.)N.E.: Είναι διάβαση μη φυλασσόμενη. [Είναι διάβαση η οποία δε φυλάσσεται.]

§ 122

Όταν το ουσιαστικό που προσδιορίζει μια έναρθρη επιθετική μετοχή παραλείπεται, η μετοχή παίρνει τη συντακτική του θέση (ουσιαστικοποιημένη μετοχή). Eπίσης, το ουδέτερο ενικού επιθετικής μετοχής με άρθρο χρησιμοποιείται ως αφηρημένο ουσιαστικό. Συνήθεις ουσιαστικοποιημένες επιθετικές μετοχές είναι οι ακόλουθες:
  ὁ ἄρχων, οἱ ἄρχοντεςὁ διώκων (ο κατήγορος)ὁ κλέπτων (ο κλέφτης)ὁ νικῶν (ο νικητής)ὁ τεκὼν (ο πατέρας)ὁ φεύγων (ο κατηγορούμενος, ο εξόριστος)ἡ εἱμαρμένη (η μοίρα)ἡ ἐπιοῦσα (η επόμενη ημέρα)ἡ τεκοῦσα (η μητέρα)οἱ κρατοῦντες (οι άρχοντες)οἱ λέγοντες (οι ρήτορες)οἱ πολιτευόμενοι (οι πολιτικοί)οἱ προσήκοντες (οι συγγενείς)οἱ τεθνεῶτες (οι νεκροί) τὸ ἀνειμένον (η άνεση)τὸ δεδιὸς (ο φόβος)τὸ δέον (το πρέπον)τὸ δοκοῦν (η γνώμη)τὸ ἡσυχάζον (η ησυχία)τὸ θαρσοῦν (το θάρρος)τὸ λεγόμενον (η φήμη)τὸ λυσιτελοῦν (η ωφέλεια)τὸ μέλλον / τὸ παρελθὸν / τὸ παρὸντὸ νοσοῦν (η νόσος)τὸ προσῆκον (το αρμόζον)τὸ συμφέροντὸ συνεστηκὸς (οι συνωμότες) τὰ βεβουλευμένα / τὰ γνωσθέντα / τὰ δεδογμένα / τὰ δόξαντα / τὰ ἐψηφισμένα (οι αποφάσεις)τὰ δέοντα / τὰ προσήκοντα (τα πρέποντα)τὰ καθεστῶτα (η παρούσα κατάσταση)τὰ κατηγορημένα (οι κατηγορίες)τὰ κηρυχθέντα (οι διαταγές)τὰ νομιζόμενα (τα καθιερωμένα)τα συγκείμενα (οι ισχύουσες συνθήκες)τὰ συμβάντατὰ ὡμολογημένα (οι συμφωνίες) 
Μεμαρτυρήκασι οἵ τε Ναυσιμένους προσήκοντες καὶ οἱ τοῦ ἐμοῦ πατρός.Ἀντέλεγέ τε οὐδείς, ὁρῶν πολὺ τὸ ξυνεστηκός.Οὗτος μὲν τὸ συμφέρον ἀπεκρίνατο, ἄλλος δὲ τὸ δέον, ὁ δὲ τὸ λυσιτελοῦν.Καὶ μὴν ὅ γε σώφρων τὰ προσήκοντα πράττοι ἄν.N.E.: • Κανείς δεν ξέρει τα μελλούμενα. • Το περιβάλλον καταστρέφεται.

§ 123

Η επιθετική μετοχή λειτουργεί στον λόγο ως:
α) Υποκείμενο:Οὐδέποθ' ὑμᾶς οἱ λέγοντες οὔτε πονηροὺς οὔτε χρηστοὺς ποιοῦσιν.Τὸ μέλλον ἀφανὲς ἡμῖν ἐστιν.N.E.: Oι εργαζόμενοι πήραν άδεια.β) Αντικείμενο:Οἱ νόμοι τὸ δίκαιον καὶ τὸ συμφέρον βούλονται.Εὖ σοι τὸ μέλλον ἕξει, ἂν τὸ παρὸν εὖ τιθῇς.N.E.: O υπουργός δέχτηκε τους απολυμένους.γ) Κατηγορούμενο (η επιθετική μετοχή είναι πάντοτε έναρθρη):Οὗτος ἦν ὁ ἀδικήσας καὶ ἐπιβουλεύσας ἡμῖν.N.E.: Το νερό είναι παγωμένο.δ) Επιθετικός προσδιορισμός:Ἀπήγαγε τὴν στρατιὰν ἐπὶ τὴν ἄκραν Τεμενῖτιν καλουμένην.Προσήκει τοῖς νόμοις τοῖς κειμένοις πείθεσθαι.N.E.: Τακτοποίησε τα σιδερωμένα ρούχα.ε) Κατηγορηματικός προσδιορισμός (δεν αναλύεται σε αναφορική πρόταση):Πατηγύας προφαίνεται ἐλαύνων ἱδροῦντι τῷ ἵππῳ.N.E.: Κάθεται με τα χέρια σταυρωμένα.στ) Παράθεση:Λύσανδρος παρέπλει εἰς Λάμψακον σύμμαχον οὖσαν Ἀθηναίων.Πεισίστρατος δημαγωγὸς καὶ στρατηγὸς ὢν τύραννος κατέστη.N.E.: Εσείς οι τιμωρημένοι ελάτε εδώ.ζ) Επεξήγηση:
Οὗτοι, ὦ ἄνδρες Ἀθηναῖοι, οἱ ταύτην τὴν φήμην κατασκεδάσαντες, οἱ δεινοί εἰσίν μου κατήγοροι.η) Oνοματικός ετερόπτωτος ή εμπρόθετος προσδιορισμός:Πρὸς ἕκαστον τῶν εἰρημένων ἐνεχείρει τι λέγειν ὁ Φίλιππος. [γεν. διαιρετική]Διαιρεῖται εἰς δύο μέρη τὸ πλῆθος τῶν οἰκούντων, τὸ μὲν εἰς τοὺς γεωργούς, τὸ δὲ εἰς τὸ προπολεμοῦν μέρος. [γεν. περιεχομένου]Οἱ δὲ ἐναντίοι τοῖς προδιδοῦσι πέμπουσι Θουκυδίδην. [δοτ. αντικειμενική]Ἱστορεῖ τὴν Πλάτωνος περὶ τῶν ὄντων δόξαν. [εμπρόθ. αναφοράς]Ἀναξίβιος παραπλεύσας εἰς Πάριον πέμπει παρὰ Φαρνάβαζον κατὰ τὰ συγκείμενα. [εμπρόθ. συμφωνίας]N.E.: • Υπάρχει αύξηση του ενδιαφέροντος για τον αγροτοτουρισμό. [γεν. υποκειμενική] • Κατά τα φαινόμενα θα ηττηθεί. [εμπρόθ. συμφωνίας]θ) Δοτική προσωπική:
Φύσει δ' ὑπάρχει τοῖς παροῦσι τὰ τῶν ἀπόντων. [δοτ. προσωπική κτητική]H επιθετική μετοχή μπορεί να μην είναι πάντα καθαρά αναφορική, αλλά να εκφράζει συγχρόνως μια επιρρηματική σχέση: του αναγκαστικού αιτίου (αναφορική αιτιολογική), του τελικού αιτίου (αναφορική τελική), της εναντίωσης (αναφορική εναντιωματική) ή της υπόθεσης (αναφορική υποθετική):Κατηγορήσων ἀνέβην ἐνθάδε Περικλέους ἀναγκαίου μοι ὄντος. (αν και είναι συγγενής μου) [αναφορική εναντιωματική]Mακάριός ἐστι πᾶς ὁ μὴ θνητὰ φρονῶν. [αναφορική υποθετική]