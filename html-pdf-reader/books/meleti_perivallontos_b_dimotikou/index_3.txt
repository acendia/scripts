3. Ο ΠΡΟΣΑΝΑΤΟΛΙΣΜΟΣ
3.1 Μαθαίνω να προσανατολίζομαιΌταν βρισκόμαστε στην εξοχή, παρατηρούμε μακριά ότι ο ουρανός φαίνεται να ενώνεται με τη στεριά ή τη θάλασσα, σχηματίζοντας μια γραμμή. Η γραμμή αυτή λέγεται ορίζοντας. Το σημείο του ορίζοντα απ' όπου βγαίνει ο ήλιος το πρωί λέγεται Ανατολή.Αν έχω δει από πού ανατέλλει ο ήλιος, μπορώ να προσανατολιστώ!Το ιερό της εκκλησίας δείχνει πάντα την Ανατολή.Όταν το δεξί μας χέρι δείχνει την Ανατολή, το αριστερό δείχνει τη Δύση. Μπροστά μας βρίσκεται τότε ο Βορράς, ενώ πίσω μας είναι ο Νότος.
Η Ανατολή, η Δύση, ο Βορράς και ο Νότος είναι τα τέσσερα σημεία του ορίζοντα. Τα χρειαζόμαστε για να προσανατολιζόμαστε και να βρίσκουμε το δρόμο μας.Η πυξίδα δείχνει πάντα τον Βορρά.oρίζονταςΑνατολή, Δύση, Βορράς, Νότοςπροσανατολισμός3.2 Τι μάθαμε για τη συνοικία και τον προσανατολισμόΜάθαμε ότι:Προσανατολίζομαι σημαίνει βρίσκω τα τέσσερα σημεία του ορίζοντα, δηλαδή την Ανατολή, τη Δύση, τον Βορρά και τον Νότο.Ο προσανατολισμός και ο χάρτης μάς βοηθούν να γνωρίσουμε καλύτερα το μέρος όπου ζούμε, αλλά και να εξερευνήσουμε άγνωστα μέρη.Γειτονιά είναι μια περιοχή του χωριού ή της πόλης με σπίτια, καταστήματα, δρόμους, εκκλησίες και ανοιχτούς χώρους. Πολλές γειτονιές μαζί φτιάχνουν μια συνοικία. Στη συνοικία υπάρχουν δημόσια κτίρια, όπου λειτουργούν διάφορες υπηρεσίες (Τράπεζες, Ταχυδρομείο κ.ά.).Στη συνοικία ζουν και εργάζονται πολλοί άνθρωποι. Έχουν ανάγκη ο ένας τον άλλο, επικοινωνούν και συνεργάζονται.Οι ανοιχτοί χώροι της συνοικίας μπορεί να είναι χώροι πρασίνου: πλατείες, πεζόδρομοι, πάρκα, παιδικές χαρές.Στη συνοικία υπάρχουν και προβλήματα: λακκούβες στους δρόμους, σκουπίδια, πολύ λίγο πράσινο. Οι κάτοικοι, μαζί με τις υπηρεσίες του Δήμου, προσπαθούν να βρουν λύσεις γι' αυτά, ώστε η ζωή τους να γίνει καλύτερη.Καθώς περνούν τα χρόνια, πολλές αλλαγές συμβαίνουν στις γειτονιές και τις συνοικίες, στο χωριό και στην πόλη.