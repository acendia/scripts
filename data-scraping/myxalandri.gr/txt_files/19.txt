Title:
Στο Χαλάνδρι εντοπίστηκε η 51χρονη αγνοούμενη από το Νέο Ψυχικό
Description:
Λήξη MISSING ALERT - Αίσιο τέλος στην περιπέτεια της Αναστασίας Ζαφειρίου Η περιπέτεια της Αναστασίας Ζαφειρίου, 51 ετών, έληξε σήμερα 20/7/2020 απογευματινές ώρες, δίνοντας τέλος στην αγωνία των δικών της ανθρώπων που την αναζητούσαν. Η Αναστασία Ζαφειρίου, εντοπίστηκε στην περιοχή του Χαλανδρίου χάρη στην παρατηρητικότητα ευαισθητοποιημένης πολίτη. Πιο συγκεκριμένα, κυρία, η οποία έβλεπε την ενήλικη τις τελευταίες ημέρες σε Πλατεία της περιοχής, χάρη στον συναγερμό Missing Alert Hellas, κατάφερε σήμερα να αναγνωρίσει ότι πρόκειται για άτομο που αναζητείται και άμεσα ενημέρωσε το Χαμόγελο του Παιδιού. «Το Χαμόγελο του Παιδιού» θα βρίσκεται κοντά στην Αναστασία Ζαφειρίου για οτιδήποτε χρειαστεί.
