Title:
“Παράνομη” δέσμευση των αθλητριών βόλεϊ του ΓΣ Χαλανδρίου από τον πρόεδρο Ν. Πανταζή
Description:
Οι αθλήτριες βόλεϊ του Γυμναστικού Συλλόγου Χαλανδρίου δηλώνουν την αντιδεοντολογική στάση του προέδρου του κ. Νίκου Πανταζή να τις δεσμεύσει για την επόμενη αγωνιστική σεζόν χωρίς την ενημέρωση και τη συγκατάθεσή τους. Αναλυτικά η επιστολή της ομάδας βόλεϊ Γυναικών του Γ.Σ. Χαλανδρίου: «Απαράδεκτη &amp;amp; Εκβιαστική Στάση του Προέδρου του Γυμναστικού Συλλόγου Χαλανδρίου κ. Πανταζή, ο οποίος ανανέωσε το ρόστερ του για την επόμενη αγωνιστική σεζόν, χωρίς να ενημερώσει καμία από τις ενδιαφερόμενες παίκτριες. Το ατυχές συμβάν έφτασε στα αυτιά τους τυχαία από μελλοντικούς συνεργάτες του βόλεϋ, οι οποίοι ενημέρωσαν άμεσα τις αθλήτριες ότι δυστυχώς έχουν δεσμευτεί στο εν λόγω σωματείο. Οι παίκτριες οι οποίες είχαν ενημερώσει προγενέστερα των προθεσμιών τον πρόεδρο της ομάδας εγγράφως, για την μη συνέχιση τους στο σύλλογο, βρίσκονται στη δυσάρεστη θέση να ενημερώσουν δημόσια πια, την παράνομη στάση του σωματείου για την δέσμευση τους, χωρίς καμία ενημέρωση. Έτσι, ο εν λόγω πρόεδρος με παντελή έλλειψη σεβασμού απέναντι στις παίκτριες, ανανεώνει χωρίς τις υπογραφές τους και τη συγκατάθεση τους τα δελτία τους, εκβιάζοντας τες, εφόσον δεν είναι διατεθειμένος να τις αποδεσμεύσει και τις υποχρεώνει να συνεχίσουν την επόμενη αγωνιστική σεζόν στο συγκεκριμένο σωματείο, πάρα τη θέληση τους. Οι παίκτριες ενωμένες και με κοινό γνώμονα την αγάπη τους για το άθλημα θα κινήσουν κάθε νόμιμη διαδικασία για να δικαιωθούν».
