Title:
Μόνο με ραντεβού η είσοδος στο αθλητικό κέντρο “Ν. Πέρκιζας”, λόγω κορωνοϊού
Description:
Στα πλαίσια των μέτρων αποφυγής διασποράς του Covid-19 βάσει των οδηγιών της υγειονομικής επιστημονικής επιτροπής της Γενικής Γραμματείας Αθλητισμού (Γ.Γ.Α.), ο Δήμος Χαλανδρίου ενημερώνει ότι από τη Δευτέρα 7 Σεπτεμβρίου 2020 -οπότε ξεκινούν τα δημοτικά αθλητικά προγράμματα- ισχύουν τα παρακάτω, όσον αφορά την είσοδο του κοινού στο αθλητικό κέντρο «Νίκος Πέρκιζας»: Ο στίβος θα είναι κλειστός για το κοινό από 16:00 έως και 19:00. Από τις 19:00 έως και τις 22:00 η είσοδος στον στίβο θα γίνεται κατόπιν ραντεβού ανά ώρα. Η χρήση των ανοικτών γηπέδων μπάσκετ, βόλεϊ θα γίνεται κατόπιν ραντεβού ανά ώρα, από 15:00 έως 22:00. Η είσοδος στο κολυμβητήριο όλη την ημέρα θα γίνεται κατόπιν ραντεβού ανά ώρα. Τηλέφωνα για ραντεβού: 210-6819350 &amp;amp; 210-6814328.  
