Title:
2ο Εργαστήριο Συμμετοχικού Σχεδιασμού για τη Σοφοκλή Βενιζέλου στο Κάτω Χαλάνδρι
Description:
Σε πλήρη εξέλιξη βρίσκεται το έργο του επανασχεδιασμού της κινητικότητας στην οδό Σοφοκλή Βενιζέλου, στο Κάτω Χαλάνδρι, στο πλαίσιο των παρεμβάσεων του Δήμου Χαλανδρίου για την αναβάθμιση της ποιότητας ζωής και των υποδομών στις γειτονιές της πόλης. Από τη Δευτέρα 7 Σεπτεμβρίου και έως τις 15 του μήνα υλοποιείται το 2ο Εργαστήριο Συμμετοχικού Σχεδιασμού για τη Σοφοκλή Βενιζέλου. Το εργαστήριο θα γίνει μέσω ηλεκτρονικής πλατφόρμας και θα πλαισιωθεί από συναντήσεις με τους εμπλεκόμενους φορείς. Στόχος είναι η επιλογή σχεδιαστικών επιλύσεων για τα διαφορετικά τμήματα της Σοφοκλή Βενιζέλου. Οι πολίτες που ενδιαφέρονται να συμμετάσχουν θα πρέπει να μπουν στην πλατφόρμα (παρατίθενται αναλυτικά στοιχεία και οδηγίες παρακάτω) και να τοποθετηθούν πάνω σε συγκεκριμένες ιδέες και προτάσεις που κατατέθηκαν κατά το 1ο Εργαστήριο Συμμετοχικού Σχεδιασμού, το οποίο πραγματοποιήθηκε στις 15 Ιουλίου 2020. Μετά την ολοκλήρωση του 2ου Εργαστηρίου, θα υλοποιηθεί σχεδιαστικό εργαστήριο επιλογής τελικών σεναρίων, στα οποία θα βασισθεί η τελική μελέτη της Τεχνικής Υπηρεσίας του Δήμου. Τα συνολικά αποτελέσματα των εργαστηρίων και των διαβουλεύσεων θα παρουσιαστούν σε ανοιχτή εκδήλωση στον Δήμο την τελευταία εβδομάδα του Σεπτεμβρίου, εφόσον το επιτρέψουν οι συνθήκες. Από τη μέχρι σήμερα διαδικασία έχουν προκύψει οι επικρατέστερες ιδέες πάνω σε θέματα κυκλοφορίας, προτάσεις για την αξιοποίηση των δημόσιων χώρων και υποδομών, όπως επίσης και ιδέες για τους γειτονικούς δρόμους, οι οποίες θα μελετηθούν μελλοντικά.  Οι επικρατέστερες ιδέες σε θέματα κυκλοφορίας Μονοδρόμηση στο τμήμα από Σαρανταπόρου μέχρι Χίου. Διαπλάτυνση πεζοδρομίων. Μείωση θέσεων στάθμευσης οχημάτων και οριοθέτηση θέσεων τροφοδοσίας και οχημάτων εξυπηρέτησης. Προτάσεις για δημόσιους χώρους και υποδομές Να ενοποιηθεί η πλατεία Χίου (Διαμόρφωση ενιαίας πλατείας χωρίς κίνηση οχημάτων στην οδό Χίου). Να τοποθετηθούν επιπλέον μέτρα οδικής Ασφάλειας ήπιας κυκλοφορίας (σήμανση, αναλάμποντες φανοί κ.ά.) για περιορισμό της ταχύτητας των οχημάτων. Να τοποθετηθούν περισσότεροι καφέ κάδοι. Ιδέες για τους γειτονικούς δρόμους Σχεδιασμός ποδηλατόδρομου στην οδό Αριστοφάνους. Μετατροπή της οδού Φιλικής Εταιρείας σε οδό ήπιας κυκλοφορίας. Περιορισμός της λαϊκής αγοράς μέχρι το ύψος της οδού Αριστοφάνους για να αντιμετωπιστεί η κυκλοφοριακή συμφόρηση. Πρόβλεψη και σχεδιασμός ποδηλατοδρόμου σε εναλλακτικές διαδρομές της ευρύτερης περιοχής. Σύνδεση μέσω εκτεταμένων πεζοδρόμων των δύο δημοτικών σχολείων (7ο και 4ο). Μονοδρόμηση της οδού Αριστοτέλους. Τα βήματα για τη συμμετοχή στο 2ο Εργαστήριο Οι ενδιαφερόμενοι μπαίνουν στην παρακάτω ηλεκτρονική διεύθυνση: https://pp-urban.commonspace.gr/participate/category/katoxalandri/project/2o_ergasthrio Και ακολουθούν τα παρακάτω βήματα: Συνδέονται με τα στοιχεία τους. Συμπληρώνουν την ηλεκτρονική πλατφόρμα στο «2ο Εργαστήριο-Σχεδιάζω τη Σοφοκλή Βενιζέλου». Σε περίπτωση νέας εγγραφής η διαδικασία είναι η εξής: Κάνουν εγγραφή και συνδέονται με τα στοιχεία τους. Από την καρτέλα «Θέλω να συμμετέχω» επιλέγουν «Συμμετοχικά Κάτω Χαλάνδρι». Προχωρούν στην επιλογή «Συμμετέχω» / «2ο Εργαστήριο-Σχεδιάζω τη Σοφοκλή Βενιζέλου». Στους συνδέσμους που ακολουθούν οι ενδιαφερόμενοι θα βρουν οδηγίες εγγραφής στην πλατφόρμα και οδηγίες συμμετοχής στο 2ο Συμμετοχικό Εργαστήριο. Εγγραφή στην πλατφόρμα: Συμμετοχή στο 2ο Συμμετοχικό Εργαστήριο:    Για τεχνική υποστήριξη καλέστε στο 213-0434085 (ώρες επικοινωνίας 10:00-18:00) ή στείλτε email στο info@commonspace.gr  
