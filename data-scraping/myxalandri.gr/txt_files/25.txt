Title:
Παραλίες κοντά στην Αθήνα για να μείνεις ακόμη και μετά το ηλιοβασίλεμα
Description:
Ειδυλλιακά μέρη για να απολαύσεις τον έναστρο ουρανό Αν δεν έχεις δοκιμάσει να κάτσεις ώσπου να δύσει ο ήλιος στην αγαπημένη σου παραλία τότε δεν ξέρεις τι χάνεις. Πόσω μάλλον αν δεν έχεις απολαύσει μια βραδιά με κιθάρες, τραγούδια και μπίρες και την αγαπημένη σου παρέα δίπλα στο κύμα. Δίπλα στην Αθήνα υπάρχουν τέτοιες ωραίες απλωμένες αμμουδιές που μπορείς να κάτσεις ως αργά και να απολαύσεις τη δροσιά της θάλασσας. Ακόμη και μετά το ηλιοβασίλεμα. Παραλίες κοντά στην Αθήνα που θα σε κάνουν να νομίζεις ότι βρίσκεσαι σε νησί. Μια ανάσα καλοκαιρινή σαν όαση μέσα στον Αύγουστο.  Tο explorinngreece.tv προτείνει μερικές ιδανικές παραλίες για τέτοιες καταστάσεις... Σχινιάς Σταθερή αξία και για τη μέρα αλλά και για το σούρουπο. Μια από τις πιο γνωστές παραλίες της Αττικής που αξίζει να βρεθείς εκεί για μια ωραία καλοκαιρινή βραδιά. Στο Πευκοδάσος του Σχινιά θα βρεις σημεία με λιγότερο φως ώστε να απολαύσεις το φεγγάρι, τα αστέρια και να γελάσεις με την ψυχή σου με την παρέα σου συνοδεία μουσικής αν το θες. Υπάρχει άπλετος χώρος για να μην ενοχλείς και να μην σε ενοχλεί κανένας. Για να δεις πώς θα πας στο Σχινιά πάτησε ΕΔΩ. Ερωτοσπηλιά Το σίγουρο είναι πως εκεί δε θα είσαι μόνος σου. Θα βρεις και άλλες παρέες που απολαμβάνουν την μεταμεσονύκτια αύρα της θάλασσας και διασκεδάζουν με κιθάρες και γέλια. Και επειδή μπορεί να μην μπορείτε να συγχρονιστείτε ίσως θα πρέπει να παίζετε μουσική... εναλλάξ. Σε κάθε περίπτωση η συγκεκριμένη παραλία μοιάζει με έναν ανοιχτό χώρο διασκέδασης από μικρές παρέες που η καθεμιά κάνει το δικό της πάρτυ. Για να δεις πώς θα πας στην Ερωτοσπηλιά πάτησε ΕΔΩ. Παραλία Εδέμ Μια παραλία που μας αρέσει περισσότερο μετά το ηλιοβασίλεμα παρά πριν. Είναι σε πολύ κεντρικό σημείο στο Παλαιό Φάληρο αλλά πίστεψτε μας δεν ενοχλείς κανέναν και δεν σε ενοχλεί κανένας. Μπορείς να πας από νωρίς το απόγευμα στο ελεύθερο σημείο της παραλίας και να φύγεις αρκετά αργά. Εξάλλου είσαι μέσα στον ιστό της πόλης και δεν θα χρειαστεί να κάνεις πολλά χιλιόμετρα για να επιστρέψεις στο σπίτι σου. Για να δεις πώς θα πας στην Παραλία Εδέμ πάτησε ΕΔΩ. Βοτσαλάκια Πειραιά Μια μεγάλη και άνετη παραλία με άμμο που μπορείς να την απολαύσεις από το πρωί ως το βράδυ κυριολεκτικά. Η παραλία Βοτσαλάκια είναι μόλις ένα χιλιόμετρο από το λιμάνι του Πειραιά και είναι μια πολύ όμορφη παραλία. Αν είσαι των νοτίων προαστίων και δεν έχεις απολαύσει μια βραδιά υπό το φως των αστεριών δεν ξέρεις τι χάνεις... Για να δεις πώς θα πας στην Παραλία Βοτσαλάκια πάτησε ΕΔΩ. Πηγή: exploringgreece.tv  
