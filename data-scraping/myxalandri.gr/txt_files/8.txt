Title:
Ξεκινούν τέλη Σεπτεμβρίου μαθήματα στο Εργαστήριο Μουσικής Εκπαίδευσης Δήμου Χαλανδρίου
Description:
Στις 28 Σεπτεμβρίου θα ξεκινήσουν τα μαθήματα του Εργαστηρίου Μουσικής Εκπαίδευσης του τμήματος Φιλαρμονικής και Μουσικής Εκπαίδευσης της Διεύθυνσης Πολιτισμού του Δήμου Χαλανδρίου, τα οποία προσφέρονται δωρεάν σε παιδιά και ενήλικες. Το τμήμα Φιλαρμονικής και Μουσικής Εκπαίδευσης ενημερώνει ότι το Εργαστήριο Μουσικής Εκπαίδευσης θα λειτουργήσει φέτος μόνο με τους μαθητές που είναι εγγεγραμμένοι από την περσινή χρονιά. Λόγω των έκτακτων συνθηκών που δημιουργεί ο κορωνοϊός δεν θα γίνουν δεκτές εγγραφές νέων μαθητών. Σημειώνεται ότι στους χώρους του Εργαστηρίου θα πραγματοποιηθούν μόνο τα μαθήματα πιάνου και κιθάρας, με όλα τα προβλεπόμενα από την Πολιτεία μέτρα ασφαλείας. Τα μαθήματα πνευστών θα γίνονται μέσω διαδικτύου, μέχρι την έκδοση νεότερης οδηγίας. Δεν θα γίνουν προς το παρόν: τα μαθήματα κρουστών, η παιδική χορωδία, η χορωδία ενηλίκων, η χορωδία 60+ και τα μαθήματα Μουσικοκινητικής Αγωγής Carl Orf, εν αναμονή νέων οδηγιών από τις υγειονομικές υπηρεσίες.  
