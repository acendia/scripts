file_index,url,article_text
379,https://myxalandri.gr/mymag/12196-kleistos-to-apogevma-o-stathmos-tou-metro-panepistimio,"
Κλειστός θα είναι σήμερα Tρίτη 20 Μαρτίου 2018, από τις 16:30, ο σταθμός του μετρό &quot;Πανεπιστήμιο&quot;, καθ&#039; υπόδειξη της Ελληνικής Αστυνομίας, λόγω συγκέντρωσης αλληλεγγύης στην Αφρίν που διοργανώνουν στα Προπύλαια η ΛΑΕ, μαζί με οργανώσεις Κυπρίων στην Ελλάδα και τους Κούρδους που ζουν στη χώρα. Οι συρμοί θα διέρχονται από αυτόν τον σταθμό χωρίς στάση. &amp;nbsp;
"
351,https://myxalandri.gr/mymag/21425-oi-paralies-pou-prepei-na-episkeftheis-stin-eyvoia-totriimero-tou-agiou-pneymatos,"
Το τριήμερο του Αγίου Πνεύματος πλησιάζει και είναι μεγάλη ευκαιρία για τους ταξιδιώτες να επισκεφτούν την Εύβοια και τις μαγευτικές παραλίες της, ξεφεύγοντας για λίγο από την καθημερινότητά τους. Οι κάτοικοι Αττικής και όχι μόνο, ετοιμάζονται να ζήσουν ένα τριήμερο - προεόρτιο του καλοκαιριού στην Εύβοια και να βουτήξουν στα γαλαζοπράσινα νερά του μεγάλου νησιού. Επτά παραλίες της Εύβοιας από 617 στην Ελλάδα πήραν Γαλάζια Σημαία και είναι έτοιμες να υποδεχθούν και φέτος τους λουόμενους, αρχής γενομένης από το τριήμερο του Αγίου Πνεύματος. Δείτε τις 7 παραλίες στην Εύβοια που πήραν Γαλάζια Σημαία και αξίζει να επισκεφτείτε το τριήμερο του Αγίου Πνεύματος. Δήμος Χαλκιδέων: Αλυκές Δροσιάς Μόλις 2 χλμ. από τη Δροσιά, 7 χλμ. από Χαλκίδα και 70 χλμ. από Αθήνα, βρίσκεται η υπέροχη παραλία της Δροσιάς, η παραλία Αλυκές ή Ιππόκαμπος όπως την ξέρουν αρκετοί από το όνομα του πρώτου beach bar που άνοιξε στην περιοχή. Αστέρια Χαλκίδας Μία «εξωτική» παραλία στο κέντρο της Χαλκίδας είναι τα Αστέρια. Καλάμια Η παραλία Καλάμια βρίσκεται μεταξύ Χαλκίδας και Νέας Αρτάκης. Είναι οργανωμένη με ομπρέλες, ξαπλώστρες ενώ υπάρχουν και beach bar. Έχει αμμουδιά και ρηχά νερά και προτιμάται εξίσου και από ντόπιους και από ξένους. Λευκαντί Η παραλία Λευκαντί τους καλοκαιρινούς μήνες κατακλύζεται από τουρίστες και ντόπιους. Είναι αμμουδερή με ρηχή θάλασσα. Μεγάλη σε μήκος, συνολικά γύρω στα 2 χλμ. Δήμος Καρύστου: Venus Η παραλία βρίσκεται στα Νέα Στύρα, στα νοτιοδυτικά της Εύβοιας και έχει αμμουδιά. Κοκκίνι Παραλία Κοκκίνη (οικισμός Ιατρών. Με τον τονισμό όπως τον διαβάζετε καθώς είναι η παραλία του Κοκκίνη και όχι η Κόκκινη παραλία), αριστερά από το λιμάνι, στα δύο χιλιόμετρα. Κρεμάλα Για όσους αναζητούν άνεση και οργανωμένες υποδομές, η Κρεμάλα, η Ριγιά και η Γαλλίδα αποτελούν ιδανική επιλογή, σε μικρή απόσταση από το κέντρο της Καρύστου, προς τα δυτικά. Πηγή: www.evima.gr  
"
345,https://myxalandri.gr/out-xalandri/11923-oi-pio-nostimes-staseis-gia-fagito-sto-xeri-sto-xalandri-kai-ta-voreia-proastia,"
Street food στέκια που θα κάνουν πιο νόστιμη τη μέρα σας Το street food, το φαγητό των δρόμων του κόσμου, έχει μπει πλέον για τα καλά στη ζωή μας, κάνοντας πιο νόστιμη την καθημερινότητά μας. Φαλάφελ, burritos, gourmet burgers κι ένα σωρό ακόμα λαχταριστές επιλογές εμφανίστηκαν τα τελευταία χρόνια στη γαστρονομική σκηνή της πόλης, με τα μαγαζιά που προσφέρουν κάτι νόστιμο και «γρήγορο» στο χέρι να αυξάνονται συνεχώς. Αυτή τη φορά, κάναμε μια βόλτα στις γειτονιές των βορείων προαστίων και σας παρουσιάζουμε οκτώ σημεία γρήγορου φαγητού, το καθένα από τα οποία έχει να μας κάνει τη δική του ξεχωριστή πρόταση. Ancho Mexican Grill Το Ancho Mexican Grill, στο Χαλάνδρι και στην Κηφισιά, συνδυάζει τη φιλοσοφία ενός burrito bar με εκείνη των μεξικάνικων street food spots, για να δημιουργήσει γευστικές προτάσεις που θα σας κάνουν να αναφωνήσετε «Viva Mexico!». Αρχικά διαλέγετε ανάμεσα σε burrito, burrito bowl, tacos, nachos bowl, quesadillas ή σαλάτα, στη συνέχεια βάζετε τη γέμιση της επιλογής σας (μοσχαράκι στη γάστρα, ψιλοκομμένο φιλέτο Black Angus, φιλέτο κοτόπουλο, ψητά λαχανικά κ.ά.) και τέλος γαρνίρετε με σος (αναλόγως το πόσο πικάντικη θέλετε να είναι). Συνοδεύστε την παραγγελία σας με tortilla chips, πατάτα φούρνου ή chili con carne. Στα συν του οι frozen margaritas. Πληροφορίες Γυφτοπούλου 9 &amp; Κολοκοτρώνη, Χαλάνδρι, τηλ. 210 6801097 / Κασσαβέτη 9, Κηφισιά, τηλ. 211 1831882, ancho.gr, fb page: Ancho Mexican Grill Margherita Pizza Artigianale Η Margherita Pizza Artigianale, επί της Κηφισίας (στα όρια της Κηφισιάς με τη Νέα Ερυθραία) αποδεικνύει ότι το street food μπορεί και είναι τόσο ποιοτικό και αξιόλογο όσο και το φαγητό που σερβίρουν σε ένα εστιατόριο. Στον παραδοσιακό ξυλόφουρνο συνδυάζονται υλικά που καταφτάνουν απευθείας από τη γείτονα χώρα με προϊόντα της ελληνικής γης. Το αποτέλεσμα; Καλοφουρνισμένα ζυμάρια πίτσας σε διάφορες γεύσεις και εκδοχές που σίγουρα θα δυσκολέψουν την επιλογή σας. Προτείνουμε ανεπιφύλακτα την Uova e Pancetta (με καπνιστή πανσέτα Δράμας, προβολόνε, αυγό, κρέμα γάλακτος, σχοινόπρασο) ή την Caprese (με βουβαλίσια μοτσαρέλα, φρέσκια ντομάτα, πέστο φρέσκου βασιλικού). Πληροφορίες Λεωφόρος Κηφισίας 363, Νέα Ερυθραία, τηλ. 211 4081132, pizzamargherita.gr, fb page: Margherita Pizza Artigianale Mr Pug&#039;s Canteen Η καντίνα του κυρίου Pug, που έστησαν σε έναν από τους πιο πολυσύχναστους πεζόδρομους του Χαλανδρίου ο Γιώργος Βενιέρης και ο Σήφης Μανουσέλης, είναι ένα από τα πιο ενδιαφέροντα street food spots της πόλης. Εδώ θα δοκιμάσετε εξαιρετικά και γευστικά bao buns (τα φημισμένα αφράτα ασιατικά ψωμάκια ατμού) με επτά διαφορετικούς γευστικούς συνδυασμούς, αλλά και λαχταριστά churros (οι περίφημοι ισπανικοί λουκουμάδες) σε διάφορες παραλλαγές, όπως σοκολάτα-τζίντζερ, κανέλα-ζάχαρη κ.ά. Πληροφορίες Κατσουλιέρη 6, Χαλάνδρι, τηλ. 210 6824001, fb page: Mr Pug&#039;s Canteen Burger Ap Στο Burger Ap του Άκη Πετρετζίκη στην Αγία Παρασκευή θα βρείτε το κλασικό και αγαπημένο burger, αλλά και κάποιες πολύ ενδιαφέρουσες παραλλαγές του. Αφράτο ψωμί ζυμωμένο με μπύρα, σος βγαλμένες από τη φαντασία και συνδυασμούς που θα θέλεις να γεύεσαι ξανά και ξανά. Εκτός από το μπιφτέκι και το κοτόπουλο, πρωταγωνιστικό ρόλο παίζουν η καραμελωμένη χοιρινή πανσέτα, το μοσχαρίσιο φιλέτο, η πάπια και το καβούρι στην πιο… τραγανή και νόστιμη εκδοχή του. Όλα συνοδεύονται από ολόφρεσκα λαχανικά και τη δική τους, ειδικά σχεδιασμένη, σος που δίνει έξτρα νοστιμιά. Αγαπήσαμε το hot dog (λουκάνικο με ελαιόλαδο, σαλάτα Coleslaw και αγγουράκι τουρσί) και δεν παραλείψαμε να δοκιμάσουμε και τις τραγανές γλυκοπατάτες με κανέλα και ζάχαρη. Πληροφορίες Ελβετίας 16, Αγία Παρασκευή, τηλ. 210 6083607, burgerap.com, fb page: Burger AP The Falafel Project Εδώ θα έρθετε για να δοκιμάσετε το κλασικό φαλάφελ (original) τυλιχτό και μη. Ωστόσο, ο κατάλογός του περιλαμβάνει πάρα πολλές παραλλαγές του με μαγειρεμένες σάλτσες και συνοδευτικά έως γεύσεις που συνιστούν ένα έξυπνο cocktail ανατολίτικης και μεσογειακής φιλοσοφίας. Όλες οι δημιουργίες τους περιλαμβάνουν 5 τραγανιστά φαλάφελ αρωματισμένα με το μυστικό τους μείγμα μπαχαρικών, σερβιρισμένα είτε τυλιχτά μέσα σε κουτί ή σε κουτί με πίτα στο πλάι. Κορυφαίες επιλογές το Smoke &amp; Spice (με μαροκινή καροτοσαλάτα με κινόα, δροσερό γιαούρτι με μυρωδικά και καυτερή σάλτσα τσίλι) και το Ρurple Haze (με σαλάτα λάχανο, καρότο, σταφίδες, σάλτσα ταχινιού και ντιπ με παντζάρι, κάρδαμο, κόλιανδρο). Έχετε κατά νου ότι οι μερίδες είναι τεράστιες. Πληροφορίες Χαϊμαντά 19-21, Χαλάνδρι, τηλ. 210 6819192, fb page: The Falafel Project Street Wok Το δημοφιλές στέκι για κινέζικο διαθέτει κατάστημα και στη Νέα Ερυθραία. Ένα κατάστημα με φαγητό αποκλειστικά στο wok, όπως ακριβώς το βρίσκει κανείς στις υπαίθριες ασιατικές αγορές: νόστιμο, φρέσκο, απλό και προσωποποιημένο. Όλα εδώ ετοιμάζονται επιτόπου μπροστά σας σε λίγα μόλις λεπτά. Πρώτα διαλέγετε τη βάση της αρεσκείας σας, ανάμεσα σε noodles ή ρύζι. Στη συνέχεια, επιλέγετε υλικά μέσα από μεγάλη ποικιλία, από κοτόπουλο και χοιρινό μέχρι γαρίδες και λαχανικά και ολοκληρώνετε με τη σάλτσα. Πληροφορίες Χαρ. Τρικούπη 144, Νέα Ερυθραία, τηλ. 210 6253560, fb page: streetwok Troufa Μια ξεχωριστή γευστική στάση στη Δροσιά. Η ιδιαίτερη έμφαση που δίνεται στις πρώτες ύλες και η εφευρετικότητα που χαρακτηρίζει σχεδόν όλα τα προϊόντα, δεν αφήνουν περιθώρια από το να εντάξουμε την Troufa στη λίστα με τα κορυφαία ζαχαροπλαστεία της πόλης. Εκτός από υπέροχα γλυκά, εδώ μπορείτε να απολαύσετε φρέσκα σάντουιτς, φοκάτσιες, μπρουσκέτες, σαλάτες και σνακ, όλα παρασκευασμένα με φρέσκα υλικά ύψιστης ποιότητας την ίδια ημέρα. Πληροφορίες Λεωφόρος Θησέως 4, Δροσιά, τηλ. 210 8000950, troufadaily.gr, fb page: Troufa Bread &amp; Chocolate Κρέπες Κηφισιάς Με περισσότερα από 20 χρόνια λειτουργίας οι Κρέπες Κηφισιάς αποτελούν σημείο αναφοράς για τους ξενύχτηδες, και όχι μόνο, ολόκληρης της Αθήνας. Δίνει ιδιαίτερη έμφαση στην ποιότητα της πρώτης ύλης, αλλά και στην παραδοσιακή μυστική συνταγή που χρησιμοποιείται για την παρασκευή της ζύμης. Διαθέτει μεγάλη γκάμα σε αλμυρές και γλυκές κρέπες, ανάμεσα στις οποίες δεν θα ξέρεις ποια να επιλέξεις. Μπορείτε, όμως, να δημιουργήσετε τη δική σας κρέπα χρησιμοποιώντας τα υλικά της αρεσκείας σας. Πληροφορίες Αδριανού 4, Πλατεία Πλατάνων, Κηφισιά, τηλ. 210 6231371 Πηγή: www.greekguide.com, Μίλτος Μιχαλάς &amp;nbsp;
"
344,https://myxalandri.gr/out-xalandri/11989-o-gerasimos-spyratos-live-casper-s-xalandri,"
O Γεράσιμος Σπυράτος και πάλι στο Casper&#039;s το Σάββατο 10/2, για να μοιραστεί μαζί σας rock και έντεχνες μελωδίες! Με μια κιθάρα και μια φωνή αλλά και με πολλές εκπλήξεις και guests για να σας κρατήσει συντροφιά με τραγούδια από όλο το φάσμα της ελληνικής σκηνής. Guest: Βασίλης Γεωργίου Στιγμές έκφρασης σε Ροκ και έντεχνο ύφος μόνο για εσάς!&amp;nbsp;Μην λείψει κανείς! Σάββατο 10 Φεβρουαρίου 2018, ώρα 22:30 Casper&#039;s Ανδρέα Παπανδρέου 28, Χαλάνδρι &amp;nbsp;
"
350,https://myxalandri.gr/out-xalandri/20973-christmas-party-hick-s-xalandri,"
Στο Hick&#039;s γιορτάζουμε τα Χριστούγεννα με ένα διαφορετικό πάρτι με ελληνική και ξένη μουσική!!! Ho..ho..ho.. Κυριακή 25 Δεκεμβρίου 2022, ώρα 22:00 Facebook event: Hicks Christmas party Hick&#039;sΑνδρέα Παπανδρέου 37, Χαλάνδρι τηλ.: 210-6800675
"
378,https://myxalandri.gr/mymag/11720-ektakto-kleinei-o-stathmos-tou-metro-monastiraki,"
Κλειστός θα είναι σήμερα Τετάρτη 20 Δεκεμβρίου 2017 από τις 17:30 ο σταθμός του Μετρό &quot;Μοναστηράκι&quot;, με εντολή της Ελληνικής Αστυνομίας, λόγω συγκέντρωσης που έχει προγραμματιστεί στην περιοχή. Οι συρμοί θα διερχονται χωρίς να κάνουν στάση. Πηγή: ΑΠΕ-ΜΠΕ &amp;nbsp;
"
387,https://myxalandri.gr/mymag/19597-ypnos-kai-oria-to-paidi-mou-den-koimatai-ti-na-kano,"
Το καλοκαίρι είναι μια ιδιαίτερη περίοδος, κατά την οποία τα παιδιά βγαίνουν «εκτός προγράμματος», εκτός, δηλαδή, της καθημερινής τυπικής ρουτίνας που διατηρούν καθ’ όλη τη διάρκεια του χειμώνα. Τα σχολεία κλείνουν, οι υποχρεώσεις λιγοστεύουν και το καθημερινό πρόγραμμα «χαλαρώνει». Οι αλλαγές αυτές, συχνά μπορεί να αντικατοπτρίζονται και στο πρόγραμμα του ύπνου. «Μα γιατί κοιμάται τόσο αργά;» «Τι θα κάνω; Δεν θέλει με τίποτα να πάει για ύπνο!» είναι κάποιες χαρακτηριστικές εκφράσεις που διατυπώνουν οι γονείς κατά τη διάρκεια των καλοκαιρών διακοπών. O επαρκής ύπνος στα παιδιά, όπως και στους ενήλικες, είναι εξαιρετικά σημαντικός. Αφενός για την υγιή τους ανάπτυξη, και αφετέρου για τη βέλτιστη λειτουργικότητά τους κατά τη διάρκεια της ημέρας, ιδίως όταν τα παιδιά έχουν αυξημένες υποχρεώσεις (Cairns &amp;amp; John, 2014). Όταν διαταράσσονται ή περιορίζονται οι ώρες του ύπνου, επέρχεται μια ευρύτερη αποδιοργάνωση στην καθημερινότητα των παιδιών. Για να αποφευχθεί μια πλήρης αποδιοργάνωση με τις συνεπακόλουθες συνέπειες, είναι σημαντικό οι γονείς ή οι φροντιστές των παιδιών να διατηρούν συνεπή όρια γενικότερα, αλλά και ειδικότερα στο ωράριο του ύπνου. Συχνά οι γονείς δυσκολεύονται να βάλουν όρια στο παιδί, ειδικά το καλοκαίρι, και σε αυτό τους εμποδίζουν σκέψεις και συναισθήματα ενοχής. Μερικές από τις πιο συχνές σκέψεις των γονιών είναι οι εξής: «Δεν θέλω να γίνω αυστηρός σαν τους γονείς μου», «Τα παιδιά πρέπει να είναι ελεύθερα, ειδικά το καλοκαίρι», «Δεν ξέρω ούτε πού, ούτε πώς, να βάλω όρια», «Δεν μπορώ ο ίδιος, πολλές φορές, να βάλω όρια στον εαυτό μου, πώς θα βάλω στο παιδί μου;». Γιατί όμως είναι χρήσιμα τα όρια; Τα όρια βοηθούν στην εξασφάλιση της σωματικής και ψυχικής ασφάλειας των παιδιών. Καλλιεργούν την ενσυναίσθηση και τα βοηθούν να κατανοήσουν τους κανόνες και τις προσδοκίες των άλλων. Η οικογένεια συνεργάζεται καλύτερα, ενώ τα παιδιά γίνονται πιο υπεύθυνα και σέβονται τον εαυτό τους και τους άλλους. Το παιδί γνωρίζει τις πραγματικές δυνατότητές του και δε χάνεται στο χάος των επιθυμιών του. Όταν οι γονείς θέτουν σταθερά όρια, τα παιδιά μεγαλώνουν έχοντας μεγαλύτερη αυτοπεποίθηση, σε αντίθεση με τα παιδιά στα οποία επιτρέπεται να συμπεριφέρονται όπως τους αρέσει. Κατά τον ίδιο τρόπο τα όρια λειτουργούν και στο πρόγραμμα του ύπνου. Θα πρέπει να έχουμε κατά νου ότι είναι φυσιολογικό να «διαταραχθεί» το πρόγραμμα του ύπνου κατά τους θερινούς μήνες, καθώς υπάρχει περισσότερος ελεύθερος χρόνος και τα περισσότερα παιδιά είναι απαλλαγμένα από τις περισσότερες υποχρεώσεις, γεγονός που τα οδηγεί να επεκτείνουν χρονικά το ημερήσιο πρόγραμμά τους. Τι κάνουμε λοιπόν για να οριοθετήσουμε τα παιδιά στο πρόγραμμα του ύπνου προκειμένου να εξασφαλίσουμε την ψυχική και σωματική τους υγεία; Συζητάμε μαζί τους από πριν σχετικά με τον προβλεπόμενο χρόνο κατάκλισης. Οριστικοποιούμε τον χρόνο εφόσον διαπραγματευτούμε μαζί τους αναλόγως τις ανάγκες και επιθυμίες τους. Βεβαίως τα ηνία σε αυτές τις περιπτώσεις έχουν οι γονείς και σε κάθε περίπτωση τα όρια εξαρτώνται μεταξύ άλλων και από την ηλικία των παιδιών.  Προσπαθούμε να δημιουργούμε ένα σχετικά σταθερό πρόγραμμα, όπως συγκεκριμένες ώρες έλευσης και αναχώρησης από την παραλία, αλλά και ένα σταθερό πρόγραμμα στα γεύματα και στις εξόδους των παιδιών προκειμένου να εξασφαλίσουμε γι’ αυτά όσο το δυνατόν ένα σταθερό πλαίσιο.  Βεβαίως οι συνήθειες τους καλοκαιρινούς μήνες αλλάζουν και τα όρια είναι πιο χαλαρά. Θα πρέπει να έχουμε υπόψη ότι τα παιδιά έχουν ανάγκη αυτή τη χαλάρωση, η οποία είναι χρήσιμη έπειτα από ένα δύσκολο έτος με περιορισμούς και απαιτήσεις, όπως ήταν ειδικά φέτος. Εν κατακλείδι, λοιπόν, είναι σημαντικά τα όρια στα παιδιά, και στο πρόγραμμα του ύπνου, καθώς κατ’ αυτόν τον τρόπο σεβόμαστε τις ανάγκες τις δικές μας, αλλά και των παιδιών μας και προσαρμοζόμαστε σε αυτές. Για οποιαδήποτε περαιτέρω πληροφορία ή διευκρίνιση μπορείτε να καλέσετε στην «Ευρωπαϊκή Γραμμή Υποστήριξης Παιδιών 116111», ώστε να συζητήσετε με έναν ψυχολόγο του Οργανισμού «Το Χαμόγελο του Παιδιού» όλα αυτά που μπορεί να σας απασχολούν σε σχέση με το παιδί σας. Βιβλιογραφία Cairns A. &amp;amp; Harsh J. (2014). Changes in Sleep Duration, Timing, and Quality as Children Transition to Kindergarten, Behavioral Sleep Medicine, 12:6, 507-516, DOI: 10.1080/15402002.2013.838765 Πηγή: www.hamogelo.gr  
"
393,https://myxalandri.gr/mymag/12682-eseis-kserate-aftin-tin-kryfi-paralia-tis-attikis,"
Γαλαζοπράσινα νερά, ξανθή άμμος και πεύκα μέχρι το ακρογιάλι. Δείτε ένα υπέροχο εναέριο βίντεο από το κρυφό «Μικρό Πήλιο» της Αττικής. Απολαύστε μια εναέρια βόλτα με το drone του Haanity, πάνω από την κρυφή παραλία της Αττικής, με την ονομασία «Μικρό Πήλιο». Βρίσκεται μεταξύ της Παραλίας Βαρνάβα και της Παραλίας των Αγίων Αποστόλων Αττικής (δείτε τον χάρτη εδώ) και θυμίζει το σκηνικό που θα βρίσκαμε σε παραλία του Πηλίου: γαλαζοπράσινα νερά, βότσαλο και πεύκα μέχρι το κύμα. Απολαύστε την! Πηγή:&amp;nbsp;www.in2life.gr &amp;nbsp;
"
146,https://myxalandri.gr/apopseis/18107-efthyni-ton-dimon-pia-o-koronoios-tou-xari-kougioumtzopoulou,"
Οπως όλοι θα πρέπει να έχουν καταλάβει ο στόχος είναι να νοσήσει ένα μεγάλο μέρος του πληθυσμού (χωρίς εμβόλιο ο ιός δεν σταματάει) αλλά να νοσήσει απλωμένα σε ένα μακρό χρονικό διάστημα έτσι ώστε να μην μπλοκάρει το σύστημα Υγείας και ταυτόχρονα να μην νοσήσουν οι ευπαθείς ομάδες που έχουν το μεγάλο ρίσκο.  Μόνο που οι ευπαθείς ομάδες, ούτε ταξιδεύουν με πλοία και αεροπλάνα, ούτε πάνε πια στις δουλειές τους, αφού οι Πράξεις Νομοθετικού Περιεχομένου τους απάλλαξαν, ούτε πάνε στο γήπεδο αφού όλα αυτά έκλεισαν. Οι ευπαθείς ομάδες πάνε στο μπακάλικο και το φαρμακείο της γειτονιάς, στον φούρνο και στο τοπικό Super Market. Ο κορωνοϊός ξαπλώνεται πια στις γειτονιές. Και ευθύνη για την συμπεριφορά της γειτονιάς έχει ο Δήμος. Ο Δήμος έχει τις γνώσεις και τους μηχανισμούς να διαμορφώσει τους όρους λειτουργίας της γειτονιάς. Ο Δήμος ελέγχει τα γηπεδάκια, τις παιδικές χαρές, τα σχολεία, τα πάρκα και τις πλατείες, ο δήμος γνωρίζει που μένουν οι ηλικιωμένοι, ο δήμος επικοινωνεί με τους γιατρούς και τους φαρμακοποιούς της γειτονιάς που γνωρίζουν ποιοι αντιμετωπίζουν χρόνια προβλήματα υγείας, ο δήμος μπορεί να έχει πρόσβαση στις βάσεις δεδομένων νοσοκομείων και ασφαλιστικών ταμείων, ο δήμος γνωρίζει που διαμένουν μοναχικά άτομα, ο δήμος γνωρίζει τους αναξιοπαθούντες, τα Δημοτικά Ιατρεία γνωρίζουν το ιατρικό ιστορικό των ανθρώπων της γειτονιάς με τις ιδιαιτερότητές τους, ο δήμος μπορεί να ελέγξει αν τα τοπικά μαγαζιά λειτουργούν με σωστούς υγειονομικούς όρους, ο δήμος μπορεί να ενημερώσει επί τόπου όσους στους δρόμους της γειτονιάς δεν ακολουθούν τις οδηγίες του Δημόσιου Οργανισμού Υγείας και τέλος... ο δήμος έχει το προσωπικό για να στηρίξει τις ευπαθείς ομάδες.  Tο Υπουργείο Εσωτερικών εξέδωσε Εγκύκλιο μετά την Πράξη Νομοθετικού Περιεχομένου για τις έκτακτες λειτουργίες που καλούνται να αναπτύξουν οι δήμοι προκειμένου να υποστηρίξουν τους ευπαθείς δημότες τους, στην εθνική προσπάθεια ανακοπής της γρήγορης διάδοσης του κορωνοϊού. Οι νέες διατάξεις προβλέπουν μεταξύ άλλων καταγραφή των ευπαθών ομάδων, δημιουργία τηλεφωνικού κέντρου και κατ΄οίκον εξυπηρέτηση με προμήθεια τροφίμων και φαρμακευτικού υλικού. Να θυμίσουμε ότι πέραν των διατάξεων αυτών το Υπουργείο Εσωτερικών έχει κατανείμει έκτακτη οικονομική ενίσχυση 15 εκατομμυρίων ευρώ και ταυτόχρονα οι Δήμαρχοι και οι Περιφερειάρχες έχουν τη δυνατότητα για απευθείας αναθέσεις σε προμήθειες υλικού που αφορούν την αντιμετώπιση του κορωνοϊού. Επίσης με άλλη διάταξη ορίζεται ότι η καθαριότητα οργανώνεται από τους δήμους τουλάχιστον σε δύο βάρδιες για να διασφαλιστεί ότι σε κάθε περίπτωση θα λειτουργεί κανονικά ενώ οι δήμοι έχουν την δυνατότητα να προσλάβουν προσωπικό και να συστήσουν ομάδες υποστήριξης από την κοινωνία.  Είδαμε πολλές φωτογραφίες στο διαδίκτυο με συνεδριάσεις Εκτελεστικών Επιτροπών ή επικεφαλής των παρατάξεων, αλλά σπάνια οι φωτογραφίες περιελάμβαναν τους Ιατρούς Εργασίας, τοπικούς εκπροσώπους Γιατρών και Φαρμακοποιών ή εμπόρων και πολύ περισσότερο εκπροσώπους συλλόγων κοινωνικής αλληλεγγύης.  Εχω τονίσει εκατοντάδες φορές όπως το τονίζει βέβαια και ο επιστημονικός κόσμος, κάθε Δήμος πρέπει να έχει το δικό του ιδιαίτερο τοπικό σχέδιο αντιμετώπισης κρίσεων στο οποίο πρέπει να περιλαμβάνονται και οι επιδημίες και πολλά άλλα εκτός των γνωστών και κλασικών (πλημμύρες, σεισμοί κ.λπ.). Σ΄αυτά τα Τοπικά Σχέδια εννοείται όπως καταγράφουν και τα σχετικά εγχειρίδια, πως πρέπει να δίνεται έμφαση στην πρόληψη και σαφώς να κινητοποιούνται οι τοπικοί φορείς. Δυστυχώς όμως είναι μετρημένοι στα δάχτυλα οι δήμοι που διαθέτουν τέτοια σχέδια.  Εχω επίσης τονίσει άλλες τόσες φορές ότι κάθε δήμος στα πλαίσια της κατάρτισης του Επιχειρησιακού του Προγράμματος θα πρέπει να εκπονήσει και Μελέτη Κοινωνικών Αναγκών με την παρούσα κατάστασή του και τη προβολή στο μέλλον καθώς πυκνοκατοίκηση, μόλυνση της ατμόσφαιρας και γήρανση του πληθυσμού δημιουργούν διαρκώς νέες ανάγκες.  Και βέβαια έχω τονίσει επίσης εκατοντάδες φορές την ανάγκη μετεξέλιξης των ΚΑΠΗ σε Οργανισμούς Υποστήριξης της Τρίτης Ηλικίας. Η παλιά δομή της δεκαετίας του ’80 όπου τα ΚΑΠΗ ως νεοεισερχόμενος θεσμός λειτουργούσαν με μέλη ως καφενεία και γραφεία ταξιδίων και εκδηλώσεων, έχει παρέλθει. Μια μικρή ανίχνευση δείχνει ότι κάθε δήμος έχει πραγματικά 200 ενεργά μέλη στα ΚΑΠΗ και 10.000 ηλικιωμένους στις γειτονιές του χωρίς καμία επαφή. Ειδικά οι δήμοι θα αντιμετωπίσουν με τεράστια σφοδρότητα την γήρανση του πληθυσμού στο άμεσο μέλλον και ο κορωνοϊός ίσως αποτελεί τελικά ένα σοκ για να αποκτήσουν εξωστρέφεια και μαζική πολιτική τέτοιοι θεσμοί. Να αντιμετωπίσουν καθολικά και μαζικά τις κοινωνικές ανάγκες.  Και βέβαια πάνω από όλα τα Δημοτικά Ιατρεία πρέπει να έχουν πρωταγωνιστικό ρόλο στα Τοπικά Σχέδια Πολιτικής Προστασίας.  Η Τοπική Αυτοδιοίκηση που καλείται για μια ακόμη φορά να αντιμετωπίσει σε τελικό βαθμό και αυτήν την κρίση, αφού καλώς ή κακώς είναι η εγγύτερη εξουσία προς τον πολίτη, θα καταβάλει όπως δείχνει το πράγμα και πάλι υπεράνθρωπες προσπάθειες και θα ξεπεράσει τις προσδοκίες, αλλά οι αδυναμίες της και ελλείψεις της είναι τεράστιες. Και πάλι φάνηκε απροετοίμαστη. Η Τοπική Αυτοδιοίκηση πάνω από όλα θα κληθεί να ανακόψει το κύμα υπερσυγκέντρωσης των κρουσμάτων ή των ύποπτων περιστατικών στα νοσοκομεία. Πως θα το κάνει όμως;  Είναι χιλιάδες οι ελλείψεις της Τοπικής Αυτοδιοίκησης για να αντιμετωπίσει μια τέτοια κατάσταση κρίσης, αλλά οι δημοτικές αρχές δεν το ακούνε για πρώτη φορά! Τουλάχιστον τον τελευταίο χρόνο που έχουν γίνει σεμινάρια και ημερίδες για την Κλιματική Κρίση έχουν ακούσει χιλιάδες φορές για την αναγκαιότητα οργάνωσης προληπτικά και για περιπτώσεις επιδημιολογικών φαινομένων. Αλλωστε τα Τοπικά Σχέδια που έχουν κληθεί δια νόμου να εκπονήσουν εδώ και τέσσερις μήνες, προβλέπουν ρητώς το ενδεχόμενο ακόμη και μετά από μια φυσική καταστροφή να υπάρξει εξάπλωση επιδημιών. Το 90% όμως των δημοτικών αρχών, παρά του ότι προσκαλούνται, σπάνια παραβρίσκονται και παρακολουθούν με προσοχή τέτοιες ημερίδες.  Η κρίση του κορωνοϊού, η κλιματική αλλαγή, η γήρανση του πληθυσμού και η πυκνοκατοίκηση των πόλεων δεν αφήνουν άλλα περιθώρια. Τέτοιες κρίσεις είχαμε στο παρελθόν κάθε 20 χρόνια. Τώρα σύμφωνα με τους επιστήμονες θα τις έχουμε μια φορά στα πέντε χρόνια. Ανεξάρτητα από την έκβαση αυτής τη επιδημιολογικής κρίσης οι δήμοι καλούνται να αναδιαρθρώσουν τις δομές τους και τις λειτουργίες τους, οι δημοτικές αρχές να σταματήσουν να σκέφτονται με όρους της δεκαετίας του ’80 και να οργανώσουν σωστά και άρτια τα Τοπικά Σχέδια Διαχείρισης Κρίσεων καθώς έχουν πρώτιστη αρμοδιότητα την προστασία των πολιτών τους από κάθε είδους απειλή. Χάρης ΚουγιουμτζόπουλοςΔημοσιογράφος Τοπικής Αυτοδιοίκησης  
"
152,https://myxalandri.gr/apopseis/18168-pos-milame-sta-paidia-gia-ton-koronoio-tis-psyxologou-marinas-kontzila,"
Η πανδημία του νέου τύπου κορωνοϊού, COVID-19 είναι μια πρωτόγνωρη εμπειρία για όλους, η οποία προκάλεσε με τον ερχομό της σημαντικές αλλαγές και ανατροπές στην καθημερινότητά μας και γέννησε μια σειρά από επώδυνα συναισθήματα, όπως φόβο, αυξημένο άγχος, ανησυχία, αγωνία, απόγνωση, πίεση, αβεβαιότητα για το μέλλον, θλίψη, πανικό, εκνευρισμό, σύγχυση, απειλή θανάτου, απελπισία και αποδιοργάνωση, τόσο στους ενήλικες, όσο και στα παιδιά και τους εφήβους. Τα παραπάνω αρνητικά συναισθήματα πολλές φορές δεν είναι εύκολο να τα διαχειριστεί κάποιος, ειδικά αν έχει αναλάβει τον δύσκολο και απαιτητικό ρόλο του γονέα, οπότε οφείλει να καθησυχάσει και να προστατέψει, εκτός από τον εαυτό του και τα παιδιά του. Τα παιδιά από την πλευρά τους δυσκολεύονται να προσαρμοστούν στις μεγάλες και ξαφνικές αλλαγές της ρουτίνας τους, τις οποίες δημιούργησε όλη αυτή η κατάσταση που βιώνουμε, αν και από τη φύση τους, σε σύγκριση με τους ενήλικες, διαθέτουν μεγαλύτερο βαθμό ανθεκτικότητας απέναντι σε στρεσογόνα γεγονότα, περισσότερη αισιοδοξία και βλέπουν μια δυσκολία μέσα από τη δική τους οπτική γωνία. Το υποχρεωτικό κλείσιμο των σχολείων, η απότομη απομάκρυνση από τους φίλους και τους συμμαθητές τους, η διακοπή των εξωσχολικών δραστηριοτήτων τους, ο εγκλεισμός και ο περιορισμός στο σπίτι, η κοινωνική απομόνωση που τους στέρησε τη διά ζώσης επαφή και επικοινωνία με αγαπημένα πρόσωπα (γιαγιά, παππού, θείο, θεία, ξαδέρφια, νονό), είναι λογικό να οδηγήσουν σε ποικίλες αντιδράσεις και συμπεριφορές τα παιδιά και τους εφήβους. Αναμφισβήτητα, επειδή το κάθε παιδί είναι μοναδικό και ξεχωριστό, εισπράττει και ερμηνεύει διαφορετικά αυτή την παγκόσμια κρίση και έτσι άλλα παιδιά επηρεάζονται σε μεγαλύτερο βαθμό και άλλα σε μικρότερο.   Πρωταρχικό ρόλο στην ένταση των συναισθημάτων που βιώνουν τα παιδιά αυτή την περίοδο και στο κατά πόσο θα τραυματιστεί ο ψυχικός τους κόσμος, διαδραματίζει η συμπεριφορά των γονέων και η προσέγγιση που θα ακολουθήσουν πάνω στο συγκεκριμένο θέμα. Ορισμένες κατευθυντήριες συμβουλές προς τους γονείς και τους ενήλικες που εμπλέκονται στην ανατροφή των παιδιών και των εφήβων, είναι οι ακόλουθες: Να προσπαθήσουν να καλλιεργήσουν ένα κλίμα, μέσα στο οποίο τα παιδιά θα αισθάνονται ασφάλεια και σιγουριά. Να μην υποτιμήσουν τη σοβαρότητα της κατάστασης, γιατί αυτό συνεπάγεται πως και τα παιδιά θα αγνοήσουν τον κίνδυνο και δεν θα τηρήσουν όπως πρέπει τα απαιτούμενα μέτρα προστασίας. Να παραμείνουν συγκροτημένοι, ήρεμοι και ψύχραιμοι και να μη μεταδίδουν το άγχος, τον πανικό και τα υπόλοιπα αρνητικά τους συναισθήματα στα παιδιά. Η αντίδραση των παιδιών εξαρτάται πρωτίστως από τη δική τους συμπεριφορά. Να δείξουν στα παιδιά με ποιους τρόπους μπορούν να προστατέψουν τον εαυτό τους και τους γύρω τους και να τους διδάξουν βασικούς κανόνες υγιεινής που θα πρέπει να τηρούν και θα μπορούν να εφαρμόζουν και χωρίς τη δική τους προτροπή και βοήθεια. Να λειτουργούν ως πρότυπα για τα παιδιά τηρώντας τα απαιτούμενα μέτρα προφύλαξης, σύμφωνα πάντα με τις υποδείξεις των επιστημόνων και να σέβονται τις οδηγίες που συνιστούν οι ειδικοί. Να μη φοβούνται και να μην αποφεύγουν να μιλήσουν στα παιδιά για τον κορωνοϊό. Η άγνοια, η απόκρυψη της αλήθειας και η έλλειψη γνώσης και πληροφόρησης, προκαλούν μεγαλύτερο φόβο και άγχος στα παιδιά. Να μιλήσουν ανοιχτά και ειλικρινά στα παιδιά, με σαφήνεια, χρησιμοποιώντας απλό, κατανοητό και περιεκτικό λόγο, που να αντιστοιχεί στη χρονολογική και νοητική ηλικία τους. Να ενημερώνονται από έγκυρες και αξιόπιστες πηγές πληροφόρησης και να μην ανακυκλώνουν στα παιδιά οτιδήποτε βλέπουν ή ακούν στο διαδίκτυο. Να είναι πρόθυμοι και διαθέσιμοι να απαντήσουν στα ερωτήματα που εκφράζουν τα παιδιά. Να δείχνουν την απαιτούμενη υπομονή, καθώς τα παιδιά μπορεί να επαναλαμβάνουν πολλές φορές τις ίδιες απορίες. Σε περίπτωση που δε γνωρίζουν κάτι ή δεν είναι σίγουροι, δε χρειάζεται να νιώθουν άσχημα. Δεν είναι άλλωστε εφικτό να έχουν για όλα την κατάλληλη απάντηση ή να είναι ανά πάσα στιγμή σε ετοιμότητα να καλύψουν τις απορίες των παιδιών. Μπορούν να πουν στα παιδιά πως επειδή δεν είναι σίγουροι και δεν θέλουν να τους δώσουν λάθος απάντηση, θα φροντίσουν να ενημερωθούν και θα τους απαντήσουν αργότερα. Να βεβαιώνονται πως όλα όσα αναφέρουν στα παιδιά έχουν γίνει κατανοητά. Να μην εκθέτουν διαρκώς τα παιδιά σε συζητήσεις γύρω από το συγκεκριμένο θέμα, και σε υλικό ή περιεχόμενο που προέρχεται από τα Μ.Μ.Ε. ή τα μέσα κοινωνικής δικτύωσης (ειδήσεις, ενημερωτικές εκπομπές, ανακοινώσεις γιατρών, φωτογραφίες, δημοσιεύσεις, σχόλια, αναρτήσεις). Να ελέγχουν κατά πόσο τα παιδιά ασχολούνται συχνά με το διαδίκτυο, αναζητώντας πληροφορίες σχετικά με τον κορωνοϊό σε διάφορες ιστοσελίδες ή αναλύουν υπερβολικά το συγκεκριμένο θέμα κάθε φορά που επικοινωνούν με τους συνομηλίκους τους. Να μην κάνουν ενώπιον των παιδιών σενάρια καταστροφολογίας (π.χ. ήρθε η συντέλεια του κόσμου, θα πεθάνουμε όλοι, θα πεινάσουμε, δεν θα ξαναβγούμε έξω ποτέ, θα αργήσουν πάρα πολύ να βρουν θεραπεία ή εμβόλιο για τον ιό, θα ξεμείνουμε από χρήματα, θα εξαντληθούν τα τρόφιμα, θα μας απολύσουν), γιατί έτσι ενισχύουν την πεποίθηση πως η κατάσταση είναι εκτός ελέγχου και πως ο ιός είναι πανίσχυρος, με αποτέλεσμα τα παιδιά να βιώνουν το αίσθημα της αδυναμίας και να νιώθουν αυξημένο άγχος και φόβο. Να βοηθήσουν τα παιδιά να αναγνωρίσουν και να εκφράσουν τα συναισθήματά τους και να τα βεβαιώσουν πως είναι φυσιολογικά όλα όσα νιώθουν αυτή την περίοδο. Να διαμορφώσουν και να διατηρήσουν ένα σταθερό πρόγραμμα στο σπίτι, όσο αυτό είναι εφικτό (π.χ. να καθορίσουν σταθερές ώρες μελέτης, να κάνουν συχνά διαλείμματα για να φάνε κάτι υγιεινό και να τηρούν μια ρουτίνα για τον ύπνο, το φαγητό και τον ελεύθερο χρόνο). Να συμφωνήσουν με τον σύντροφό τους εφαρμόζοντας μια κοινή γραμμή όσον αφορά σε αυτά που λένε στα παιδιά. Εάν τα παιδιά λαμβάνουν από τους γονείς τους διπλά μηνύματα κλονίζεται η εμπιστοσύνη τους και βιώνουν μεγάλη σύγχυση. Να αποφύγουν τις διαμάχες, τις εντάσεις, τις διαφωνίες, τις προστριβές και τις συγκρούσεις ενώπιον των παιδιών. Είναι απόλυτα φυσιολογικό τα παιδιά να νιώθουν φόβο και απειλή σχετικά με την υγεία των ίδιων και των αγαπημένων τους προσώπων. Οι γονείς πρέπει να τα καθησυχάσουν και να τους εξηγήσουν πως αν παραμείνουν μέσα στο σπίτι, όλοι θα είναι ασφαλείς. Εάν το παιδί ρωτήσει τι θα συμβεί αν νοσήσει, να προσπαθήσουν να του πουν με απλά λόγια πως στα παιδιά τα συμπτώματα του ιού είναι πολύ πιο ήπια και πως αν συμβεί κάτι τέτοιο, δεν θα το περάσει μόνο του, αλλά θα είναι δίπλα του και θα το φροντίσουν. Τα παιδιά έχουν την τάση να ενοχοποιούν τον εαυτό τους όταν κάτι δεν πάει καλά. Για αυτό, αν ένα παιδί έχει νοσήσει, θα πρέπει να το βεβαιώσουν πως δεν ευθύνεται το ίδιο για τυχόν μετάδοση του ιού σε κάποιον ενήλικα από το οικείο περιβάλλον και πως ο ασθενής θα λάβει την κατάλληλη φροντίδα. Να μην αποδίδουν κατηγορίες και αρνητικούς χαρακτηρισμούς στον κρατικό μηχανισμό και στους φορείς υγείας, γιατί έτσι ενισχύουν την πεποίθηση πως δεν υπάρχει επαρκής προστασία και θωράκιση απέναντι στον ιό και τα παιδιά βιώνουν αυξημένο άγχος. Να μην στιγματίζουν άλλα παιδιά ή ενήλικες που έχουν νοσήσει. Να φροντίσουν να διατηρήσουν τα παιδιά συχνή επαφή με τα αγαπημένα τους πρόσωπα (γιαγιά, παππού, θείους, φίλους), μέσω βιντεοκλήσεων ή τηλεφωνικής επικοινωνίας. Πολλές φορές μάλιστα όταν διακόπτεται η επικοινωνία με τα οικεία πρόσωπα για μεγάλο χρονικό διάστημα, τα παιδιά θεωρούν πως έκαναν ή είπαν κάτι κακό σε κάποιον δικό τους και για αυτό απομακρύνθηκε ξαφνικά. Ερμηνεύουν δηλαδή αυτή την απόσταση ως τιμωρία. Οι γονείς πρέπει να έχουν κάνει την κατάλληλη προετοιμασία, εξηγώντας στα παιδιά πως πρέπει για ένα διάστημα να μείνει ο καθένας στο σπίτι του, για να μην εξαπλωθεί ο ιός και να είμαστε όλοι υγιείς. Να καλλιεργήσουν στο σπίτι ένα αισιόδοξο κλίμα, κάνοντας δραστηριότητες που τους προσφέρουν ικανοποίηση, τους χαλαρώνουν και τους αποφορτίζουν από το άγχος και τις αρνητικές σκέψεις (να ακούσουν μουσική, να τραγουδήσουν, να χορέψουν, να κάνουν γυμναστική, να μαγειρέψουν, να παίξουν επιτραπέζια παιγνίδια, να ζωγραφίσουν, να κάνουν κατασκευές, να δουν άλμπουμ με παλιές φωτογραφίες, να παρακολουθήσουν μια ταινία, να ποτίσουν τα φυτά, να διαβάσουν παραμύθια και βιβλία, να καθαρίσουν το σπίτι, να φτιάξουν ένα γλυκό) και να θέσουν οικογενειακούς στόχους για το μέλλον, δημιουργώντας μια θετική προοπτική. Εάν υπάρχει μια ξεχωριστή περίσταση (π.χ. γενέθλια ή γιορτή των παιδιών, επέτειος γονέων), να γιορτάσουν το γεγονός στο σπίτι ή να οργανώσουν ένα πάρτυ - έκπληξη, όπου θα συμμετάσχουν φίλοι των παιδιών και συγγενείς μέσω ομαδικής βιντεοκλήσης. Να επιβραβεύσουν τα παιδιά για την υπευθυνότητα, τη διάθεση συνεργασίας και την ωριμότητα που επιδεικνύουν αυτή την περίοδο. Να σέβονται τις ανάγκες των εφήβων και να δείξουν υπομονή και κατανόηση απέναντι σε ενδεχόμενη αντιδραστική συμπεριφορά που μπορεί να εκδηλώσουν. Να προσπαθούν να τους πλησιάσουν και να συζητούν μαζί τους, ακούγοντας προσεκτικά όσα τους λένε. Ειδικά οι έφηβοι που θα αντιμετωπίσουν φέτος την ψυχοφθόρα διαδικασία των Πανελλαδικών εξετάσεων, επιβαρύνονται περισσότερο από την όλη κατάσταση και έχουν αυξημένο άγχος και ανασφάλεια, οπότε χρειάζονται περισσότερη κατανόηση, προσοχή και συναισθηματική υποστήριξη από τους γονείς τους. Εάν παρόλα αυτά νιώθουν πως τους ανησυχεί κάτι στη συμπεριφορά των παιδιών τους (π.χ. διατροφικές διαταραχές, δυσκολίες στον ύπνο, επιθετική συμπεριφορά, έλλειψη διάθεσης, συχνές συναισθηματικές μεταπτώσεις, αυξημένο άγχος και ψυχοσωματικά συμπτώματα, διαρκή ξεσπάσματα με κλάμα, επίμονη άρνηση να μιλήσουν με αγαπημένα πρόσωπα, παλινδρόμηση σε προηγούμενα αναπτυξιακά στάδια), δεν ξέρουν με ποιο τρόπο πρέπει να προσεγγίσουν τα παιδιά, δυσκολεύονται πολύ οι ίδιοι να διαχειριστούν τα συναισθήματά τους ή έχουν αυξημένες συγκρούσεις με τον σύντροφό τους, καλό θα είναι να ζητήσουν άμεσα βοήθεια και στήριξη από ειδικό. Με υπομονή, ψυχραιμία, συνεργασία, ενσυναίσθηση, ανθρωπιά και ενότητα θα περάσει όλη αυτή η δύσκολη κατάσταση και θα συνεχίσουμε τη ζωή μας. Εύχομαι ολόψυχα καλή δύναμη σε όλους!  Μαρίνα ΚόντζηλαΣυμβουλευτική Ψυχολόγος - Εκπαιδεύτρια Ομάδων Γονέων Γραφείο: Δουκίσσης Πλακεντίας &amp;amp; Φαρσάλων 10, Χαλάνδρι (δίπλα στο Mετρό στάση &quot;Χαλάνδρι&quot;)Τηλέφωνα επικοινωνίας: 210-6005441 &amp;amp; 697-0084190E-mail: marpsychology@yahoo.grΙστοσελίδα: www.marpsychology.grFacebook: Μαρίνα Κόντζηλα Υπηρεσίες Ψυχολόγου
"
84,https://myxalandri.gr/out-xalandri/14520-apoxairetistirio-savvatiatiko-live-akbar-meze-xalandri,"
Αυτό το Σάββατο 11/5, σας περιμένουμε στο τελευταίο live της σαιζόν για να σας αποχαιρετήσουμε και να σας ταξιδέψουμε σε παραδοσιακές και ρεμπέτικες διαδρομές. Στις 22:00, στο Akbar, Αριστοφάνους 28, Χαλάνδρι. Με τσιπουράκια, μεζεδάκια και όλα τα καλά! Κανελόριζα:&amp;nbsp; Λουκία, ακορντεόν-φωνήΧριστίνα, μπεντίρ-φωνή Αθανασία, λάφτα AKBAR MEZEΑριστοφάνους 28, Χαλάνδριτηλ. 210-6813730 &amp;nbsp;
"
90,https://myxalandri.gr/out-xalandri/13636-monophone-karavokyris-back-big-mouth-xalandri,"
Το σαββατιάτικο double trouble στο #BigMouthBar με Monophone και το άλλο του μισό, Kwstas Karavokyris επιστρέφει! Μια μουσική extravaganza για την εξέλιξη της οποίας κάνεις δεν παίρνει την ευθύνη ούτε αυτή τη φορά. Indie, hip-hop beats, breaks και ό,τι άλλο φέρει η ώρα. Σάββατο 8 Δεκεμβρίου 2018, ώρα 22:00&amp;nbsp; Big MouthΓρηγ. Γυφτόπουλου 8, Χαλάνδριτηλ. 210-6815505 &amp;nbsp;
"
185,https://myxalandri.gr/penaki/19653-kaysonas-foties-kai-koronoios-geloiografia-tou-panou-iatridi,"
Και αφού έφυγε ο καύσωνας, έσβησαν οι φωτιές και κατακάθισε η στάχτη, είπαμε, άντε να ηρεμήσουμε. Αμ, δε! Μας περιμένει στη γωνία ο Κορονοϊός. Είπε ότι είπε ο Χαρδαλιάς, μας είπε μια από τα ίδια ο Μητσοτάκης, δεσμεύτηκαν για αποζημιώσεις και ανασυγκρότηση και από δω παν κι άλλοι. Χαμένες περιουσίες, περιβαλλοντική καταστροφή, μολυσμένη ατμόσφαιρα και για άλλη μια φορά ελλιπής ο κρατικός μηχανισμός. Λένε βέβαια οι στρατηγοί ότι τα σχέδια που κάνουν είναι για τον προηγούμενο πόλεμο αλλά αυτό θα πρέπει να σταματήσει να είναι δικαιολογία πλέον. Ναι, κλιματική αλλαγή. Ναι, έγιναν καθαρισμοί σε κάποια δάση. Ναι, έχουμε air tractors. Ναι, έχουμε πτητικά μέσα. Αλλά το αποτέλεσμα άλλα δείχνει... Διαβάστε τη συνέχεια στο www.panosiatridis.gr  
"
191,https://myxalandri.gr/penaki/15116-diorismos-anapliroton-ekpaideftikon-geloiografia-tou-panou-iatridi,"
www.panosiatridis.gr  
"
47,https://myxalandri.gr/out-xalandri/16353-maimou-athens-bar-chalandri-8-years-celebration-playmo-mr-soundproof,"
Την Πέμπτη 19 Δεκεμβρίου η Μαϊμού μπαρ, κλείνει 8 χρόνια λειτουργίας και το γιορτάζει με μία βραδιά γεμάτη μουσικές και μοναδικά cocktails. Τις μουσικές αναλαμβάνουν οι PlayMo Kominos και Mr. Soundproof. Ώρα έναρξης: 21:00 Maimou Athens-BarΘουκυδίδου 7Α, Χαλάνδριτηλ. 210-6843279
"
1,https://myxalandri.gr/politismos/21550-our-festival-9-synantisi-allileggyon-kallitexnon-sti-rematia,"
Το Φεστιβάλ Ρεματιάς 2023 - Νύχτες Αλληλεγγύης παρουσιάζει το Our Festival 9. Για ένατη συνεχή χρονιά ο Δήμος Χαλανδρίου εντάσσει στο πρόγραμμα του φεστιβάλ ένα μικρότερο φεστιβάλ, εκφράζοντας εμπράκτως την επιλογή του να υποστηρίζει νέα καλλιτεχνικά σχήματα, τα οποία εκτός από την πρωτότυπη καλλιτεχνική τους δημιουργία αναπτύσσουν κοινωνική δράση στο πλευρό ευπαθών ομάδων του πληθυσμού. Ιδιαίτερα κατά την κρίση που αντιμετωπίζει ο καλλιτεχνικός κόσμος από την πανδημία και εφεξής, η στήριξη νέων και μη προβεβλημένων δημιουργών αποκτά μεγαλύτερη σημασία για το Φεστιβάλ Ρεματιάς. Το Our Festival 9, που διαρκεί από τις 25 έως και τις 28 Ιουλίου είναι μια συνάντηση αλληλέγγυων καλλιτεχνών, που παρουσιάζουν καθημερινά στη Ρεματιά περισσότερες από μία καλλιτεχνικές δράσεις από όλο το φάσμα των παραστατικών τεχνών. Κατά τη διάρκειά του, θα έχουμε την ευκαιρία να παρακολουθήσουμε, με ελεύθερη είσοδο, θέατρο, μουσική, χορό, σινεμά, παιδικές παραστάσεις, εργαστήρια για μικρούς και μεγάλους. Δείτε το αναλυτικό πρόγραμμα των εκδηλώσεων του Our Festival 9 ΕΔΩ ή επισκεφθείτε τον σύνδεσμο www.ourfestival.gr για περισσότερες πληροφορίες. Ελεύθερη είσοδος (με αυθόρμητη προσέλευση στο θέατρο) Η ώρα έναρξης ποικίλλει ανάλογα με την εκδήλωση.  Αντί εισιτηρίου στις παραστάσεις με ελεύθερη είσοδο, προαιρετική συνεισφορά σε τρόφιμα, φάρμακα και άλλα είδη πρώτης ανάγκης για τους πρόσφυγες και τις κοινωνικές δομές της πόλης. Ευριπίδειο Θέατρο ΡεματιάςΠεζόδρομος Προφήτη Ηλία, Πολύδροσο Χαλανδρίου
"
53,https://myxalandri.gr/apopseis/14218-apo-tis-agnostes-selides-tou-xalandriou-tou-kosta-aggeli,"
Γράφει ο δημοτικός σύμβουλος Χαλανδρίου, Κώστας Αγγελής: Από τις άγνωστες ιστορίες του Χαλανδρίου... Με αφορμή την επέτειο της 25ης Μαρτίου, ανέσυρα από το προσωπικό μου αρχείο, ένα &quot;ιστορικό σημείωμα&quot; του συγγραφέα - δημοσιογράφου Δημήτριου Γατόπουλου, με τίτλο &quot;Το Χαλάνδρι το 1821&quot;. Δημοσιεύτηκε στην εφημερίδα &quot;Η Βραδυνή&quot;, την Πέμπτη 14 Οκτωβρίου 1943, εν μέσω Γερμανικής Κατοχής και γι&#039; αυτό αποκτά μεγαλύτερη συλλεκτική αξία. Γράφει λοιπόν ο Γατόπουλος: &quot;Μετά την αναχώρησιν του Ομέρ πασά από τας Αθήνας, επηκολούθησε γενική έξοδος των προσφύγων Αθηναίων από τας νήσους και τα χωριά της Αττικής. Απ&#039; εκεί όμως δεν τολμούσαν να έλθουν προς την πόλιν, διότι δεν εγνώριζαν πόσαι ακριβώς εχθρικαί δυνάμεις είχον απομείνει διά την άμυναν των Οθωμανών. Συγκεντρώθησαν λοιπόν, εις δύο σώματα, υπό του Γαβριήλ Αναστασίου και κατά τας τελευταίας ημέρας του Οκτωβρίου του 1821, κατέλαβον τα δύο πλησιέστερα προς τας Αθήνας προάστεια, το Χαλάνδρι και το Μαρούσι. Οι Οθωμανοί των Αθηνών επληροφορήθησαν αμέσως την κίνησην αυτήν. Έσπευσαν λοιπόν, την 1ην Νοεμβρίου 1821, επειδή έμαθαν ότι οι επαναστάτες ήσαν ολίγοι και τα εφόδιά των ήσαν ελάχιστα, να κτυπήσουν τα δύο ελληνικά σώματα. Αλλ&#039; όσο προχωρούσαν προς τα δύο προάστεια τόσο έχαναν το θάρρος των. Γι&#039; αυτό και περιορίσθηκαν εις ακροβολισμούς και εν τέλει απέτυχαν και επέστρεψαν εις την πόλιν&quot;. Αφού περιγράφει την προετοιμασία των δύο αντιπάλων για την επικείμενη σύγκρουση, συνεχίζει πιο κάτω ο Γατόπουλος: &quot;Το πρωί της 2ας Νοεμβρίου 1821, ισχυρόν οθωμανικόν σώμα εξεκίνησεν από τας Αθήνας προς το Χαλάνδρι, όπου οι Έλληνες είχον συγκεντρωθεί και ήσαν έτοιμοι, με πολλούς Αθηναίους κατοίκους να βαδίσουν προς την πόλιν. Εις μικράν λοιπόν, απόστασιν παρά την θέσιν του σημερινού Γηροκομείου συνήφθη περιπετειώδης μάχη, η οποία και διήρκεσε πέραν της ώρας. Οι Οθωμανοί των Αθηνών, μολονότι επολέμησαν με πείσμα και γενναιότητα, ετράπησαν τέλος, εις φυγήν, οι περισσότεροι δε, επέταξαν τα όπλα των και μέρος του ιματισμού των, με την ελπίδα ότι θα καθυστερήσουν τους Έλληνας με την λαφυραγωγίαν. Τα ελληνικά σώματα όμως, τους κατεδίωξαν έως τα πρόθυρα των Αθηνών και συνέλαβον πολλούς αιχμαλώτους. Εκ των Αθηναίων τότε, έπεσεν ηρωικώς μαχόμενος ο οπλαρχηγός Αναστάσιος Λέκκας, πρόγονος της γνωστής και παλαιάς αθηναϊκής οικογένειας Λέκκα&quot;. Εδώ ο Γατόπουλος επικαλείται χρονογράφο της εποχής (1) για την περιγραφή του ήρωα, σύμφωνα με την οποία, ο Λέκκας &quot;ήτο χαρακτήρος μεν ηρωικού, ψυχής δε, γενναίας και ατρομήτου, το δε σώμα μέτριος και πάνυ πράος, την τρίχαν ξανθός, εις το πρόσωπον ευειδής, ηλικίας δε έτη είχε τριάκοντα δύο, όσοι ήσαν και οι φονευμένοι κατά την μάχην αυτήν, Οθωμανοί&quot;. Τέλος κλείνει την αναφορά του με την αποτίμηση της κατάστασης: &quot;Μετά την μάχην και την ήτταν των, παρά το Χαλάνδρι, οι Οθωμανοί των Αθηνών έκριναν φρόνιμον ν&#039; αποσυρθούν και πάλιν από την πόλιν και να κλεισθούν εις το φρούριον της Ακροπόλεως, ελπίζοντες, ότι θα έφθανον από την Βοιωτία ενισχύσεις&quot;. (1) Πρόκειται για τον ιστοριογράφο Διονύσιο Σουρμελή, μέσα από το έργο του: &quot;Τους υπέρ πατρίδος αποθανόντας, εν τη πολιορκία των Αθηνών. Εντός της πόλεως και του φρουρίου&quot;, Αίγινα, 1828. Υ.Γ. Είναι πραγματικά μια ενδιαφέρουσα στιγμή της μικροϊστορίας του Χαλανδρίου. Ενός Χαλανδρίου, που τα χρόνια εκείνα αποτελούσε μια απέραντη πεδινή έκταση με έναν μικρό οικιστικό ιστό. Ξεκινούσε από τις παρυφές της Πεντέλης και του Υμηττού και έφτανε μέχρι τους Αμπελόκηπους, τους πρόποδες των Τουρκοβουνίων και το Μαρούσι. &amp;nbsp;
"
230,https://myxalandri.gr/penaki/18658-batman-kai-zoro-sti-maxi-gia-ton-koronoio-geloiografia-tou-panou-iatridi,"
Απομένουν λίγες μόνο μέρες μέχρι την έναρξη της νέας σχολικής χρονιάς. Στις 7 Σεπτέμβρη αναμένεται να χτυπήσει το πρώτο κουδούνι για ένα νέο και παράξενο σχολικό έτος. Υπάρχουν προτάσεις βέβαια, αυτό να ξεκινήσει στις 14 του Σεπτέμβρη. Όλα θα εξαρτηθούν ασφαλώς από την πορεία των κρουσμάτων του κορονοϊού και από την επιστροφή των καλοκαιρινών εκδρομέων. Το σίγουρο είναι πως η χρήση μάσκας είναι απαραίτητη από εκπαιδευτικούς, μαθητές και γονείς μέσα στο σχολείο... Διαβάστε τη συνέχεια στο www.panosiatridis.gr
"
224,https://myxalandri.gr/penaki/18258-oi-treis-somatofylakes-tou-ypourgeiou-ygeias-geloiografia-tou-panou-iatridi,"
Και επιτέλους ήρθε η ώρα της ανάποδης διαδικασίας. Από την αρχή αυτής της υγειονομικής κρίσης, το Ελληνικό κράτος έπαιρνε μέτρα κάθε δεκαπενθήμερο ανάλογα με την πορεία της επιδημίας του Κορονοϊού. Η πασίγνωστη πλέον καμπύλη έρχεται στα ίσια της, παρόλο που κάποιοι μπορεί να αποκτήσαμε παραπάνω καμπύλες το διάστημα αυτό. Τώρα είναι ο καιρός να αφαιρούμε μέτρα, σιγά σιγά. Πάντα όμως με την δέουσα προσοχή. Ο καλός καιρός αλλά και η γνώση που αποκτήσαμε, παράλληλα με την δικαιολογημένη ανάγκη να κινηθεί η οικονομία, μας βάζουν σε ένα νέο κύκλο συμπεριφορών... Διαβάστε τη συνέχεια στο www.panosiatridis.gr
"
218,https://myxalandri.gr/penaki/18020-petagma-xartaetoy-geloiografia-tou-panou-iatridi,"
Με αφορμή την Καθαρά Δευτέρα του 2020 και με το βάρος της επικαιρότητας αυτών των ημερών, θυμήθηκα μια έγχρωμη γελοιογραφία μου από το Φεβρουάριο του 2018 και το τι είχα γράψει τότε στο κείμενο που ακολουθεί λίγο παρακάτω... Οι απόψεις, οι επιλογές και η διαχείριση μιας &quot;αριστερής&quot; κυβέρνησης, πρωτόγνωρων καταστάσεων, όπως η διακυβέρνηση μιας χώρας, η εξωτερική αλλά και η εσωτερική πολιτική, δείχνουν με απόσταση δυο χρόνων, τι πήγε στραβά, τι θα μπορούσε να γίνει καλύτερα αλλά κυρίως γιατί συμβαίνουν όλα αυτά που γίνονται σήμερα... Διαβάστε τη συνέχεια στο www.panosiatridis.gr
"
280,https://myxalandri.gr/apopseis/14877-ta-aparaitita-systatika-gia-tin-kyvernisimotita-ton-dimon-tou-xari-kougioumtzopoulou,"
Είναι σίγουρο ότι το σύστημα της Απλής Αναλογικής όπως εφαρμόστηκε στις πρόσφατες δημοτικές εκλογές νομοθετήθηκε πρόχειρα, στο πόδι και αγνοώντας την ελληνική πραγματικότητα και τις διοικητικές αρχές. Οι δήμοι δεν είναι σύλλογοι, αλλά μέρος της διοικητικής διάρθρωσης του ελληνικού κράτους. Είναι επίσης σίγουρο ότι τόσο ο Δήμαρχος όσο και το Δημοτικό Συμβούλιο διαθέτουν την απόλυτη λαϊκή εντολή και αυτή είναι Συνταγματικά Κατοχυρωμένη και δεν μπορεί να προσβληθεί με νομικές παρακαμπτηρίους. Αρα βρισκόμαστε σε ένα αδιέξοδο κυβερνησιμότητας όταν και όπου δεν μπορεί να υπάρξει συναίνεση μεταξύ Δημοτικού Συμβουλίου και του Δημάρχου. Αρα πρώτον: Η λύση του θεσμού των Συμπράξεων και των ευρύτερων θεσμοθετημένων προγραμματικών συμφωνιών είναι βασικό στοιχείο νομιμοποίησης που μπορεί να δώσει λύση στο αδιέξοδο σε ένα πολύ μεγάλο ποσοστό των δήμων. Και οι δημοτικοί σύμβουλοι είναι υποχρεωμένοι να απολογηθούν στην τοπική τους κοινωνία για τις πράξεις τους, να μην το ξεχνάμε. Η υπόθεση των αρμοδιοτήτων όχι μόνο μεταβιβάζει ένα πολύ μεγάλο κομμάτι κυβερνησιμότητας στα εκτελεστικά όργανα, αλλά αποτελεί κατά την γνώμη μου και μια τεράστια ευκαιρία για μια υπόθεση που έπρεπε να έχει διευθετηθεί εδώ και πολύ καιρό. Το 90% των θεμάτων που συζητιούνται στα δημοτικά συμβούλια απλά τα ταλαιπωρούν, χωρίς να υπάρχει κανένας απολύτως λόγος. Αν διαβάσει κανείς αποφάσεις δημοτικών συμβουλίων θα δει ότι υπάρχει μια πολύ μεγάλη ομάδα από αυτές που ψηφίζονται πάντα ομόφωνα από όλα τα δημοτικά συμβούλια αφού δεν έχει κανένα νόημα η συζήτησή τους όπως η παραχώρηση θέσεων στάθμευσης για αναπήρους, η αποδοχή ΣΑΤΑ, η συγκρότηση επιτροπών παραλαβής κατόπιν κλήρωσης κλπ. Παρεμπιπτόντως να σημειώσω ότι αντιθέτως η έγκριση μελέτης ενός έργου ή μιας προμήθειας όταν αυτή γίνεται από την υπηρεσία δεν απαιτεί έγκριση του Δημοτικού Συμβουλίου, που αποτελεί ένα τεράστιο λάθος. Δεν μπορεί να γίνεται ένα έργο δύο εκατομμυρίων ευρώ σε έναν δήμο και το δημοτικό του συμβούλιο να μην γνωρίζει τίποτα. Κλείνοντας την παρένθεση, άρα καταλήγουμε στον γόρδιο δεσμό της συγκρότησης της Οικονομικής Επιτροπής, η οποία μπορεί να έχει μια πολύ μεγαλύτερη ομάδα αρμοδιοτήτων για τις οποίες όχι μόνο δεν μπαίνει θέμα δημοκρατικής νομιμοποίησης αλλά η μεταβίβασή τους θα οδηγήσει και στην αναβάθμιση της λειτουργίας του Δημοτικού Συμβουλίου. Ο νόμος λοιπόν για την συγκρότηση της Οικονομικής Επιτροπής δεν μπορεί να γίνει ενιαία για όλους τους δήμους διότι δεν είναι ίδιοι οι πολιτικοί συσχετισμοί, ούτε ίδιες οι δυνατότητες κοινωνικής νομιμοποίησης. Δεν μπορεί ένας δήμαρχος που στον πρώτο γύρο πήρε 16% να έχει τα ίδια δικαιώματα συγκρότησης της Οικονομικής Επιτροπής με αυτόν που πήρε 45%. Για ένα δήμαρχο που πήρε κάτω από 25% (είναι 20 δήμοι σε όλη τη Ελλάδα) η οποιαδήποτε μεταβίβαση εξουσιών (εφόσον δεν υπάρχει συναίνεση από το δημοτικό συμβούλιο) σημαίνει κατάργηση του Δημοτικού Συμβουλίου. Κανείς δεν μπορεί να διοικήσει με το 75% του δημοτικού συμβουλίου και της τοπικής κοινωνίας απέναντι. Κανείς δήμαρχος δεν θα μπορεί να διοικήσει όταν σε κάθε του ενέργεια, το δημοτικό συμβούλιο, του βγάζει καταγγελτικό ψήφισμα που απηχεί το 75% της τοπικής του κοινωνίας. Εδώ η Οικονομική Επιτροπή πρέπει να συγκροτείται από το Δημοτικό Συμβούλιο και να υπάρξει εμπλοκή της Αποκεντρωμένης Διοίκησης όπου είναι απαραίτητο για την λειτουργία του Δήμου, όταν την προκαλεί ο Δήμαρχος. Ηταν άλλωστε γνωστό στην τοπική κοινωνία την Δεύτερη Κυριακή με πόσους δημοτικούς συμβούλους θα διοικούσε ο συγκεκριμένος υποψήφιος αν εκλεγόταν. Αντιθέτως ο Δήμαρχοι που έλαβαν πάνω από 35% δικαιούνται σαφώς να κυβερνήσουν και με το δικό τους πρόγραμμα. Εδώ (και μιλάμε πάντα για τις περιπτώσεις που δεν επιτυγχάνουν “Συμπράξεις”) υπάρχει μια πολιτική νομιμοποίηση συγκρότησης της Οικονομικής Επιτροπής από τους ίδιους. Μην ξεχνάμε ότι το εκλογικό σύστημα του 2007 έγινε με την εκλογή δημάρχου με το 42% από την πρώτη Κυριακή. Ενα μικρό μπόνους για την συγκρότηση της Οικονομικής Επιτροπής δεν παραβιάζει το Σύνταγμα. Και βρισκόμαστε στους δήμους όπου ο Δήμαρχος έλαβε από 25 – 35% στον πρώτο γύρο. Και μιλάμε πάντα για τους δήμους όπου δεν επιτυγχάνεται η Σύμπραξη. Εδώ η λύση βρίσκεται στην θεσμοθέτηση ενός κοινωνικού οργάνου. Η Αποφασιστική ψήφος της Δημοτικής Επιτροπής Διαβούλευσης για την συγκρότηση της Οικονομικής Επιτροπής. Οταν δεν υπάρχει προγραμματική Σύμπραξη θα πρέπει οι επικεφαλής των παρατάξεων να εκθέσουν τους λόγους στην Δημοτική Επιτροπή Διαβούλευσης και τις προτάσεις τους για την σύνθεση της Οικονομικής Επιτροπή και αυτή να αποφασίσει πλειοψηφικά επί των συγκεκριμένων προτάσεων. Είναι η μοναδική διέξοδος, δεύτερης ευκαιρίας, νομιμοποίησης του Δημάρχου να συγκροτήσει την Οικονομική Επιτροπή και να διαθέτει πλειοψηφία. Οπου δεν επιτευχθεί επιθυμητή πλειοψηφία από το Δήμαρχο και από την Δημοτική Επιτροπή Διαβούλευσης, ο Δήμαρχος θα έχει την δυνατότητα να την συγκαλέσει και πάλι για να εκθέσει εκ νέου, στοιχεία για την δυσλειτουργία του δήμου. Απαραίτητο στοιχείο είναι η νομικά υποχρεωτική συμμετοχή στην των μελών της Δημοτικής Επιτροπής Διαβούλευσης. Αυτές είναι κατά τη γνώμη μου οι απαραίτητες διατάξεις που πρέπει να έχει ο νέος νόμος διοικητικών ρυθμίσεων των δήμων με τις οποίες εξασφαλίζεται η κοινωνική νομιμοποίηση και ελαχιστοποιούνται τα τεκμήρια της αντισυνταγματικής νομοθέτησης. Χάρης ΚουγιουμτζόπουλοςΔημοσιογράφος της Τοπικής Αυτοδιοίκησης  
"
294,https://myxalandri.gr/apopseis/19269-giati-o-proteinomenos-eklogikos-nomos-gia-tin-aftodioikisi-vrisketai-se-lathos-kateythynsi-tou-xari-kougioumtzopoulou1,"
Το ότι ένας εκλογικός νόμος διαμορφώνει την ποιότητα των οργάνων που αναδεικνύονται και εξυπηρετεί συγκεκριμένους στόχους δεν χρειάζεται νομίζω ανάλυση, είναι πανθομολογούμενο και προφανές. Και αυτό που σήμερα χρειαζόμαστε στην Ελλάδα είναι μια τοπική αυτοδιοίκηση που θα μπορεί να συμβάλει στην αειφόρο ανάπτυξη, στην αναζωογόνηση της υπαίθρου και στην αποκέντρωση των εξουσιών και της δημόσιας διοίκησης. Και αυτό επίσης νομίζω ότι δεν αμφισβητείται από κανέναν. Για να γίνει όμως αυτό χρειαζόμαστε δήμους με υψηλής ποιότητας και κατάρτισης στελεχικό δυναμικό, μείωση των γραφειοκρατικών διαδικασιών και χρηστή και υπεύθυνη διοίκηση. Αρα οι στόχοι ενός νέου σύγχρονου εκλογικού νόμου είναι η αποτελεσματικότητα, ο κοινωνικός έλεγχος και η διεύρυνση της συμμετοχής προκειμένου να εξυπηρετηθεί η αρχή της εγγύτητας. Δηλαδή οι αποφάσεις να λαμβάνονται στο κοντινότερο σημείο αυτών που επηρεάζουν. Πρώτα από όλα πρέπει να διευρυνθεί ο κοινωνικός έλεγχος έτσι ώστε να μειωθούν η γραφειοκρατία και οι διοικητικοί έλεγχοι, χωρίς όμως να αυξηθεί η διαφθορά. Και ύστερα πρέπει να αυξηθεί ο η συμμετοχή έτσι ώστε να γίνει δυνατή μια ευρύτερη δυνατότητα επιλογής προσώπων και ιδεών. Εδώ λοιπόν το προτεινόμενο από το Υπουργείο, Σχέδιο Νόμου, βρίσκεται στην ακριβώς αντίθετη κατεύθυνση. Μειώνει τον αριθμό των δημοτικών συμβούλων και των Κοινοτικών Συμβούλων, καταργεί το 80% των Κοινοτικών Συμβουλίων και περιορίζει στον έναν άνθρωπο την εκπροσώπηση των κοινοτήτων με κάτω από 300 κατοίκους. Αποσύρει δηλαδή από την ενεργό δράση πάνω από 30.000 αιρετούς. Μειώνει τις επιλογές αξιοποίησης προσώπων και ουσιαστικά μειώνει τον αριθμό των προσώπων που διοικούν. Παράλληλα περιορίζει και τις δυνάμεις της αντιπολίτευσης και την δυνατότητα κοινωνικού ελέγχου. Και επειδή η διαφθορά θα εκτιναχθεί στα ύψη, θα καθιερώσει αναγκαστικά πρόσθετους γραφειοκρατικούς ελέγχους που θα μειώσουν ακόμη περισσότερο την αποτελεσματικότητα των δήμων και την δυνατότητα συμβολής στην ανάπτυξη και την αναζωογόνηση της υπαίθρου. Το πλαφόν του 3% είναι ένα πρόσθετο μέτρο σ΄ αυτήν την κατεύθυνση.  Μειώνει την νομιμοποίηση του Δημάρχου στο 43%. Δηλαδή κάνει τον δήμαρχο ακόμη πιο αδύναμο, ακόμη πιο εξαρτημένο πολιτικά από τα συμφέρονται, ακόμη πιο ενδοτικό στους εκβιασμούς και ακόμη πιο ανασφαλή στην διοίκηση. Αν δε ο δήμαρχος έχει μια διαφορά λιγότερη από 5 μονάδες από τον δεύτερο κατά την διάρκεια της θητείας του δεν θα κάνει τίποτα άλλο από τα να εξυπηρετεί συμφέρονται και να δημιουργεί υπόγειες συναλλαγές. Είναι πολύ σημαντικό ότι ένας δήμαρχος στην προσπάθειά του να εξασφαλίσει ευρύτερες πλειοψηφίες στον δεύτερο γύρο, ανοίγει δημόσιες πόρτες επικοινωνίας με τις άλλες παρατάξεις.  Και τι άλλο κάνει ο νόμος; Αυξάνει την θητεία στα πέντε χρόνια. Αραιώνει δηλαδή τις στιγμές κατά τις οποίες η διοίκηση θα μπορεί να κριθεί κοινωνικά και αναβάλει την διαδικασία κατά την οποία μία κοινωνία θα μπορεί να απαλλαγεί από έναν ακατάλληλο δήμαρχο. Δεδομένου ότι η συντριπτική πλειοψηφία των δημάρχων δεν έχουν κανένα μακροχρόνιο όραμα για να αλλάξουν την φυσιογνωμία της πόλης τους (αυτή είναι η πραγματικότητα χωρίς σάλτσες), αλλά κάνουν απλά μια καλή ή κακή διαχείριση, η διαφορά του ενός χρόνου δεν αποτελεί κανένα απολύτως πλεονέκτημα. Αντιθέτως μπορεί να επιμηκύνει την ζημιά σε έναν δήμο.  Ουσιαστικά ο προτεινόμενος νόμος είναι αντιαναπτυξιακός, αντιδημοκρατικός και αναχρονιστικός. Απλά αντιγράφει παλιά αποτυχημένα μοντέλα. Δεν δημιουργεί προϋποθέσεις: ούτε για μια τοπική αυτοδιοίκηση που θα μπορεί να συμβάλει στην ανάπτυξη και στην αναζωογόνηση της υπαίθρου, αφού την αποδυναμώνει από στελεχικό δυναμικό και από την δυνατότητα ανάπτυξης μια ελεύθερης πολιτικής βούλησης , ούτε δημιουργεί προϋποθέσεις για την μείωση της γραφειοκρατίας και την ανάπτυξη της αποτελεσματικότητας χωρίς την παράλληλη αύξηση της διαφθοράς. Είναι ένας νόμος πολύ πρόχειρος και επιπόλαιος βγαλμένος από παλαιοκομματικά μυαλά που σκέφτονται με όρους δεκαετίας του ‘80 σε μια εποχή όπου οι συναινέσεις δημιουργούνται στα Social Media και ο πολίτης εξυπηρετείται μέσω taxisnet.  Σήμερα χρειαζόμαστε μια τοπική αυτοδιοίκηση που να έχει ένα πολύ καλύτερο στελεχικό δυναμικό διότι το σημερινό είναι πολύ κακό και ακατάλληλο. Σήμερα χρειαζόμαστε μια τοπική αυτοδιοίκηση απαλλαγμένη από την γραφειοκρατία και τους ελέγχους για να μπορεί να αναλάβει ρόλους και να δημιουργεί προϋποθέσεις τοπικής ανάπτυξης. Δηλαδή χρειαζόμαστε έναν εκλογικό νόμο με άλλους στόχους. Χάρης ΚουγιουμτζόπουλοςΔημοσιογράφος Τοπικής Αυτοδιοίκησης  
"
243,https://myxalandri.gr/penaki/18123-to-neo-logotypo-ton-olympiakon-agonon-tou-2020-geloiografia-tou-panou-iatridi,"
Έτος Ολυμπιάδας φέτος. 2020 και το Τόκιο έχει ετοιμαστεί να υποδεχτεί τους αθλητές από όλο τον κόσμο. Πριν μερικές μέρες έγινε η καθιερωμένη αφή της Ολυμπιακής φλόγας στην Αρχαία Ολυμπία εν μέσω πανδημίας Κορονοϊού. Μέτρα ιδιαίτερα δεν είδα να έχουν ληφθεί. Μπορεί να μην είχε πολύ κόσμο αλλά οι μεταλαμπαδιές έγιναν χωρίς καμιά προστασία... Διαβάστε τη συνέχεια στο www.panosiatridis.gr
"
257,https://myxalandri.gr/penaki/14629-ta-lefta-den-fernoun-tin-eksousia-geloiografia-tou-panou-iatridi,"
www.panosiatridis.gr;
"
34,https://myxalandri.gr/apopseis/11609-i-allileggyi-sto-xalandri-tis-meres-tis-krisis-tis-evgenias-katoyfa,"
Η Αλληλεγγύη στο Χαλάνδρι τις μέρες της Κρίσης&amp;nbsp; Στην αργατιά, στη χωριατιά το χιόνι, η γρίπη, η πείνα, οι λύκοιΠοτάμια, πέλαγα, στεριές, ξολοθρεμός και φρίκη.Χειμώνας άγριος. Κι η φωτιά καλοκαιριά στην κάμαρά μου.Ντρέπομαι για τη ζέστα μου και για την ανθρωπιά μου!ΚΩΣΤΗΣ ΠΑΛΑΜΑΣ Η διαπίστωση-εξομολόγηση του μεγάλου μας ποιητή στις μέρες της κρίσης παίρνει τον χαρακτήρα της επιταγής: «Κανένας Μόνος του!». Με αυτό το σύνθημα για οδηγό πολλοί συμπολίτες μας αξιοποιούν τον ελεύθερο χρόνο τους, για να συμμετάσχουν σε κάποιο έργο αλληλεγγύης: προσφορές ειδών, συμμετοχή σε δράσεις, πνευματική συνεισφορά, συναισθηματική στήριξη και ό,τι άλλο ο καθένας/μία μπορεί. Η 5η Δεκεμβρίου, καθιερώθηκε από τη Γενική συνέλευση του ΟΗΕ το 1970 ως Διεθνής Ημέρα τιμής στους Εθελοντές. Με την ευκαιρία αυτής της επετείου, ας δούμε τι γίνεται στον τομέα αυτόν στην πόλη μας. Στο Χαλάνδρι λειτουργούν πάνω από 60 συλλογικοί φορείς, καθένας εκ των οποίων αναπτύσσει κάποια δράση, με σκοπό το κοινό όφελος και ιδιαίτερα τη διευκόλυνση των συνανθρώπων μας που δοκιμάζονται είτε από κάποιο έκτακτο φαινόμενο όπως οι πρόσφατες πλημμύρες, είτε από την οικονομική κρίση και τις συνέπειές της: ανεργία, χρέη, συναισθηματική πίεση κ.λπ. Ιδιαίτερα αξιέπαινη είναι η δράση των εθελοντών γιατρών, νοσηλευτών, κοινωνικών λειτουργών, ψυχολόγων και διοικητικών, που επί δυόμιση χρόνια τουλάχιστον εργάζονται εθελοντικά στο Κοινωνικό Ιατρείο και το Κοινωνικό Φαρμακείο της πόλης μας, για να ανακουφίσουν εκατοντάδες άνεργους, ανασφάλιστους και πολλαπλώς δοκιμαζόμενους συνανθρώπους μας. Επίσης άξια θαυμασμού είναι η συμμετοχή δεκάδων συμπολιτών μας που οργανώνουν και διεκπεραιώνουν τη δράση αλληλεγγύης Μαζί να τα Φάμε. Από το να κλείνουν τις συμφωνίες με τους παραγωγούς, να παραλαμβάνουν παραγγελίες, να τηρούν μία τάξη στη διάρκεια της αγοράς, να μεταφέρουν τα προϊόντα που περίσσεψαν, αγοράστηκαν ή προσφέρθηκαν από τους παραγωγούς σε συγκεκριμένο χώρο, για να κατανεμηθούν σε εκατοντάδες πακέτα και να δοθούν σε οικογένειες που έχουν ανάγκη, είναι μια σειρά από επίπονες εργασίες που γίνονται εδώ και πέντε χρόνια, με την ανιδιοτελή συνδρομή δεκάδων συμπολιτών μας. Ενδιαφέρουσες όμως είναι και οι δράσεις του Σώματος Εθελοντών της πόλης μας, οι κυριότερες εκ των οποίων είναι η φύλαξη της Ρεματιάς το καλοκαίρι και προσφορά μαθημάτων ξένων γλωσσών και σεμιναρίων με χρήσιμα θέματα (Α’ Βοήθειες, Συμβουλευτική Γονέων, Ανθρώπινες Σχέσεις, Προετοιμασία Κοινωνικών Φροντιστών, Πυροπροστασία κ.λπ.) Πάνω από εκατό ενήλικες παρακολουθούν τα μαθήματα ξένων γλωσσών (αγγλικά, αραβικά, γαλλικά, γερμανικά, ιταλικά, ισπανικά, ρωσικά) τα οποία προσφέρουν αφιλοκερδώς καθηγητές/τριες, δίνοντας την ευκαιρία για απόκτηση γνώσεων, πολιτιστική καλλιέργεια και ανθρώπινη συναναστροφή. Φυσικά πολλοί είναι και Χαλανδραίοι (επιχειρήσεις και άτομα) που ανταποκρίνονται στις εκκλήσεις του Κοινωνικού Παντοπωλείου για συγκέντρωση τροφίμων, τακτοποίηση και διανομή σε δικαιούχους. Το Κοινωνικό Παντοπωλείο Χαλανδρίου ενισχύει με τρόφιμα μακράς διάρκειας περίπου 600 οικογένειες και προσφέρει έτοιμο φαγητό σε περίπου 100 άτομα την ημέρα (Συσσίτιο). Ο δήμος συμβάλλει με αρκετά χρήματα κάθε χρόνο (100.000 αρχικά, 200.000 ευρώ για το 2018) όμως αυτό το έργο δεν θα μπορούσε να διεκπεραιωθεί χωρίς τη συνεισφορά των καταστημάτων τροφίμων, αλλά και πολλών ιδιωτών που, όταν κάνουν τα ψώνια τους, αφήνουν και κάποιο πακέτο στο καλάθι αλληλεγγύης ή φέρνουν πακέτα τροφίμων στον χώρο του παντοπωλείου. Επίσης ο δήμος Χαλανδρίου διανέμει βοηθήματα συνολικής αξίας 60.000 (που προβλέπεται να ανέλθουν σε 100.000 για το 2018) ευρώ το χρόνο, σε συμπολίτες μας, οι οποίοι αντιμετωπίζουν έκτακτες δυσκολίες ή βρίσκονται σε διαπιστωμένη απόλυτη ένδεια. Με εθελοντική προσφορά καλλιτεχνών, αλλά και τη συμβολή μελών διαφόρων συλλόγων της πόλης μας οργανώθηκαν δύο μεγάλες Συναυλίες Αλληλεγγύης στο θέατρο της Ρεματιάς, που συγκέντρωσαν εκατοντάδες κιλά τροφίμων. Το Φεστιβάλ της Ρεματιάς εξάλλου, προσφέρει δεκάδες παραστάσεις και συναυλίες δωρεάν, με μόνο εισιτήριο «ένα πακέτο τρόφιμα». Με συμβολή μελών διαφόρων συλλόγων συγκροτήθηκε και η Ομάδα Αλληλεγγύης, που έδωσε τον ποδοσφαιρικό αγώνα με τους Επίλεκτους της Unicef με σκοπό την ενίσχυση των προγραμμάτων της για τα προσφυγόπουλα. Για κάποιο διάστημα λειτούργησαν και δράσεις όπως το Κοινωνικό Φροντιστήριο, το Κοινωνικό ηλεκτρολογείο και οι Λογιστές Αλληλεγγύης. Υποχρέωση μας να αναγνωρίσουμε τη συνεισφορά της Εκκλησίας στην αντιμετώπιση των προβλημάτων που έχουν συμπολίτες μας με οικονομικές δυσχέρειες. Κάθε μέρα σερβίρονται δεκάδες γεύματα αγάπης, ενώ κάθε μήνα παραδίδονται εκατοντάδες πακέτα που γέμισαν είτε από τα αγαθά, είτε από το κέρμα για το κεράκι των πιστών στις ενορίες της πόλης μας. Να μην παραλείψουμε τέλος και την ακαταπόνητη συνδρομή εθελοντών για τη φιλοξενία οικογενειών προσφύγων, που η ζωή τους κινδύνευε στον λαβύρινθο της προσφυγιάς. Για την εξασφάλιση των αναγκαίων, την ιατρική φροντίδα, τη συνοδεία σε νοσοκομεία, τη νομική συμβουλευτική, τη βοήθεια των παιδιών στο σχολείο, ακόμα και τη διασκέδασή τους κάποιοι συμπολίτες μας αφιέρωσαν χρόνο, κόπο και χρήματα από την τσέπη τους, εισπράττοντας την αγάπη και το χαμόγελο της ευγνωμοσύνης. Ακόμα όμως κι αν αυτό δεν υπήρχε, οι άνθρωποι αυτοί θα έκαναν το ίδιο. Θα διέθεταν τον κόπο και τον χρόνο τους με ειλικρινές ενδιαφέρον, για να σταθούν δίπλα στον συνάνθρωπο, με αίσθημα ισότητας και αξιοπρέπειας. Η κοινωνική προσφορά οφείλει να διέπεται από κανόνες. Πάνω απ’ όλα, ο άνθρωπος σε κατάσταση ανάγκης πρέπει να αντιμετωπίζεται ισότιμα και αλληλέγγυα. Δηλαδή ο προσφέρων να μην αισθάνεται ότι βρίσκεται ψηλότερα από τον αποδέκτη της προσφοράς και οι δύο πλευρές να αλληλοβοηθιούνται και να διδάσκονται η μία από την άλλη. Αυτό είναι η διαφορά της ΑΛΛΗΛΕΓΓΥΗΣ από την ΦΙΛΑΝΘΡΩΠΙΑ, η οποία για αιώνες ήταν προσφορά των δυνατών προς τους αδυνάτους και πολλές φορές λειτούργησε και ως μοχλός άσκησης εξουσίας και επιβολής. Το Σώμα Εθελοντών έχει συντάξει δύο κείμενα αρχών τα οποία συστήνει στους εθελοντές. Ας τα δούμε: ΤΙ ΕΙΝΑΙ Ο ΕΘΕΛΟΝΤΙΣΜΟΣ: Ελεύθερος χρόνος Θέληση για προσφορά στο κοινωνικό σύνολο Εκπαίδευση, εποπτεία Λειτούργημα και όχι ιδιοτέλεια Οργανωμένο σχήμα με οριοθέτηση καθηκόντων Νηφαλιότητα και αυτοπειθαρχία Τιμιότητα και συνέπεια Ισότητα δικαιωμάτων για όλους τους ανθρώπους Σεβασμός στην αξιοπρέπεια κάθε εξυπηρετούμενου Μαχητικότητα και αισιοδοξία Ομαδικό πνεύμα Συνεργασία με επαγγελματίες Ο ΔΕΚΑΛΟΓΟΣ ΤΟΥ/ΤΗΣ ΕΘΕΛΟΝΤΗ/ΝΤΡΙΑΣ ΩΣ ΕΘΕΛΟΝΤΗΣ - ΕΘΕΛΟΝΤΡΙΑ ΔΕΣΜΕΥΟΜΑΙ ΝΑ: Προσφέρω το χρόνο και τις υπηρεσίες μου με ελεύθερη βούληση, χωρίς να προσδοκώ υλικά ανταλλάγματα. Δραστηριοποιούμαι για το κοινωνικό σύνολο και όχι για ιδιοτελείς σκοπούς. Δέχομαι εκπαίδευση και καθοδήγηση από τον/την επαγγελματία και υπεύθυνο/η του έργου στο οποίο καλούμαι να συνδράμω. Εργάζομαι με πνεύμα αλληλεγγύης, ευγένεια, συνέπεια, τιμιότητα, εχεμύθεια, υπομονή και ομαδικότητα. Σέβομαι την προσωπικότητα, την ισοτιμία και την ελευθερία κάθε εξυπηρετούμενου. Αναλαμβάνω καθήκοντα που δεν απειλούν τη θέση και την εργασιακή ασφάλεια των αμειβόμενων εργαζόμενων. Αναγνωρίζω και ακολουθώ τις αρχές και το σύστημα διοίκησης του οργανισμού στον οποίο έχω τοποθετηθεί. Προάγω τα ανθρώπινα δικαιώματα, προστατεύω, την αξιοπρέπεια και τον πολιτισμό όλων των ανθρώπων. Τελώ σε εγρήγορση για να αποτρέψω κάθε αδικία ή παρανομία. ΕΥΓΕΝΙΑ ΚΑΤΟΥΦΑΕντεταλμένη δημοτική σύμβουλος Χαλανδρίου &amp;nbsp;
"
20,https://myxalandri.gr/myxalandri19/eidiseis/21409-sovaro-troxaio-sto-xalandri-aftokinito-prosekrouse-se-metalliki-kolona-vinteo,"
Σοβαρό τροχαίο ατύχημα σημειώθηκε στις 03:30 τα ξημερώματα της Δευτέρας στο Χαλάνδρι, στη διασταύρωση των οδών Χαλανδρίου &amp;amp; Γαρυττού.  Αυτοκίνητο προσέκρουσε σε μεταλλική κολώνα με τον οδηγό του οχήματος να τραυματίζεται σοβαρά και να μεταφέρεται στο ΚΑΤ.  Δείτε το ρεπορτάζ του OPEN: https://www.youtube.com/watch?v=yXCdLovMB-Q    
"
135,https://myxalandri.gr/out-xalandri/17903-cosy-mezedopoleia-istorikes-tavernes-kai-gourme-estiatoria-gia-na-fas-nostima-sto-xalandri,"
Λαχταριστά μεζεδάκια, έθνικ και γκουρμέ πιάτα και μαμαδίσια μαγειρευτά σε μια γειτονιά που έχει κάτι νόστιμο για τον καθένα. Από «αστεράτα» γκουρμέ εστιατόρια μέχρι cosy μεζεδοπωλεία και ταβέρνες με ιστορία δεκαετιών, το Χαλάνδρι έχει πάντα κάτι νόστιμο να προτείνει για κάθε ουρανίσκο και διάθεση. Oι αγαπημένες διευθύνσεις που προτείνει το in2life: La ArgentinaΒασ. Γεωργίου B&#039; 33, τηλ.: 210-6827215 &quot;Παιδί&quot; της θρυλικής ταβέρνας στο Καλέντζι, η νέα Argentina ποντάρει στο ποιοτικό και αριστοτεχνικά ψημένο με τον αργεντίνικο τρόπο κρέας, το οποίο σερβίρει σε ένα άκρως οικείο περιβάλλον. Το μενού περιλαμβάνει έντονες συγκινήσεις για τους λάτρεις του κρέατος όπως την Costeleta Sin Lomo ήτοι Rib Eye με κόκκαλο 500-650 γραμμαρίων, την Costeleta Sin Lomo (T-Bone 500-650 γραμμαρίων) και την Costeleta Redonda (σπαλομπριζόλα 750-900 γραμμαρίων). Ολόφρεσκες σαλάτες, λαχταριστά σνίτσελ και κάποιες ιδιαίτερες επιλογές ορεκτικών όπως τα Empanadas (παραδοσιακά πιτάκια Αργεντινής με γέμιση τυρί και κοτόπουλο ή μοσχαρίσιο κιμά), συμπληρώνουν ιδανικά τον κατάλογο. Μην αμελήσετε να παραγγείλετε το κρέας σας πριν φτάσετε στο μαγαζί. Ο λογαριασμός στα 30-40€ κατ’ άτομο με ωραίο δικό τους κρασί. ΜπεμπέκαΔιονύσου 16, τηλ.: 210-6854880 Σε μια όμορφη μονοκατοικία με δωματιάκια και μωσαϊκό, η Μπεμπέκα ετοιμάζει εκλεκτές γεύσεις από κάθε γωνιά της Ελλάδας με αρκετές επιλογές μαγειρευτών αναλόγως ημέρας. Το μενού περιλαμβάνει παραδοσιακές αλλά και πιο μοντέρνες προτάσεις, όπως αυγά μάτια σε τηγανιτές πατάτες με λάδι τρούφας, τυροπιτάρι φουρνιστό με την αξιώτικη συνταγή, φάβα Φενεού με αγουρέλαιο, τυρολουκουμάδες με μαρμελάδα από σύκα, χοιρινή τηγανιά στο πήλινο, χαλούμι σχάρας, κεφτεδάκια με κόκκινη σάλτσα, κόκκορας κοκκινιστός με χοντρό μακαρόνι και μυζήθρα, αλλά και νοστιμότατα κρεατικά στη σχάρα όπως παϊδάκια, μπριζολάκια και μπιφτέκια συνθέτουν το νόστιμο μενού της. Συνοδεία ωραίου λευκού κρασιού, ο λογαριασμός δεν ξεπερνά τα 15-17€/ άτομο. ΚίτσουλαςΦιλικής Εταιρείας 25, τηλ.: 210-6814798 Με ιστορία όση του Χαλανδρίου, ο Κίτσουλας παραμένει σταθερός στην γεύση και την ποιότητα από το 1946, ετοιμάζοντας παραδοσιακά μαγειρευτά που έχουν αποκτήσει διαστάσεις θρύλου. Ο χώρος του λιτός, με στοιχειώδες ντεκόρ, δίνει χώρο στα λαχταριστά του πιάτα για μερακλήδες: κοκκινιστό μοσχαράκι με μακαρόνια, πληθωρικό παστίτσιο, στιφάδο, χταπόδι με κοφτό μακαρονάκι, σαρδέλα φούρνου και καλοψημένα κρεατικά της ώρας αποτελούν σταθερές αξίες του μενού. Ο λογαριασμός στα 15€/ άτομο με κρασί, ανοιχτά -δυστυχώς- μόνο μεσημέρι για γεύμα, πακέτο και ντελίβερι. ΜπακαλοταβέρναΘουκυδίδου 6, τηλ.: 213-0258011 Στο κέντρο του Χαλανδρίου, η Μπακαλοταβέρνα αποτελεί κλασικό μέρος για γευστικό προσκύνημα με επίκεντρο τους μεζέδες με πρώτες ύλες από κάθε γωνιά της Ελλάδας. Ζεστό και νοσταλγικό το εσωτερικό της, ζωντανεύει από τις νεαροπαρέες που τσουγκρίζουν ρακές και τσιμπολογάνε λαχταριστά μεζεδάκια. Ντάκος με ξύγαλο Σητείας, κολοκυθοκεφτέδες, σφέλλα Μεσσηνίας σε σαγανάκι, χοιρινή τηγανιά με φέτα, χοιρινά μπριζολάκια με πατάτες τηγανιτές, μπουγιουρντί καυτερό, χωριάτικο λουκάνικο και σιουφιχτά με απάκι συγκαταλέγονται στις κορυφαίες επιλογές του καταλόγου. Συνοδεύουμε με κρασί, και πληρώνουμε περί τα 17-20€/ άτομο. Ταβέρνα ΜανώληςΣάμου 1, Πολύδροσο, τηλ.: 210-6824342 Παραδοσιακή, οικογενειακή ταβέρνα με παλιάς κοπής διακόσμηση και δύο εσωτερικές αίθουσες, ο Μανώλης σερβίρει νοστιμότατα πιάτα «όπως παλιά» διατηρώντας ακέραια την ποιότητα εδώ και δεκαετίες. Με φόντο τις φωτογραφίες του Nick Cave και του Moby αγκαλιά με την μητέρα της οικογένειας θα δοκιμάσετε την σπεσιαλιτέ του μαγαζιού, αρνίσια παϊδάκια αριστοτεχνικά κομμένα και ψημένα, κεφτεδάκια με μπόλικη ρίγανη και λίγο σκορδάκι, κολοκυθάκια τηγανιτά με φρεσκοτηγανισμένες πατάτες, πίτα ημέρας συνήθως κολοκυθόπιτα και κάποιες επιλογές ψαρικών όπως σαρδέλες και φρέσκο ψαράκι σε καλή τιμή (40-50€/ κιλό). Ο λογαριασμός συνοδεία κρασιού και κερασμένου γλυκού, στα 12-15€/ άτομο. ΝικόλαςΘεμιστοκλέους 6, τηλ.: 210-6839337 Σε έναν άνετο και φιλικό χώρο με τζάκι και όμορφη διακόσμηση, ο Νικόλας προσδιορίζεται ως «μεζεδοπωλείο» όμως τα πιάτα του ξεφεύγουν από εκείνα που έχουμε συνηθίσει να απολαμβάνουμε στα παραδοσιακά μεζεδοπωλεία. Το όμορφα διαμορφωμένο μενού του περιλαμβάνει νόστιμες και πρωτότυπες επιλογές όπως τονοσαλάτα με lotus pout chips, μανιτάρια portobello γεμιστά με κατσικίσιο τυρί και καπνιστό σαλάμι, τηγανητό χταποδάκι με κάππαρη και ρίγανη, γαρίδες φρικασέ με φινόκιο και φρέσκο κρεμμύδι, καβουροκεφτέδες με σπιτική μαγιονέζα, αλλά και κάποια παραδοσιακά πιάτα όπως συκωτάκι γάλακτος σχάρας και σταβλίσια μπριζόλα. Ο λογαριασμός στο τέλος στα 15-17€ κατ’ άτομο, με κρασί και κερασμένο γλυκάκι. Santa Muerte Street FoodΗρακλείου 3-5, τηλ.: 210-6850223  Η πρόσφατη άφιξη στον πεζόδρομο της Ηρακλείου έχει λατινοαμερικάνικο χαρακτήρα και ετοιμάζει πρωτότυπες έθνικ γεύσεις που απολαμβάνουμε σε τραπεζάκια μέσα και έξω, αλλά και στο γραφείο ή το σπίτι. Στο νέο του μενού βρίσκουμε χειροποίητα τάκος από μπλε καλαμποκάλευρο γεμισμένα με κοτόπουλο, σάλτσα μάνγκο και black angus μπρισκέτα, Hot Dog Beyond Meat με μπανάνα κέτσαπ, καραμελωμένο κρεμμύδι και chimichurri σε ψωμί από θυμάρι, στήθος κοτόπουλο μαριναρισμένο σε λάιμ και κόλιανδρο με πατάτα τζάκετ και σοφρίτο λαχανικών και λαχταριστά spare ribs me σάλσα chilli-soy BBQ, καλαμπόκι και πατάτες. Για ένα πλήρες street γεύμα με μπύρα, υπολογίστε περί τα 12-15€. ParsΠαλαιολόγου 15, τηλ.: 210-6817277 Το ταξίδι στου κόσμου της γεύσης συνεχίζεται με μια στάση σε αυτό το ατμοσφαιρικό και προσεγμένο περσικό εστιατόριο, το οποίο αναλαμβάνει να μας μυήσει στην κουζίνα του λαού του Ξέρξη. Ταμπουλέ, περσική σαλάτα, Ζερέσκ Πολό ήτοι ρυζι με κοτόπουλο, φραγκοστάφυλο, φιστίκι Αιγίνης και αμύγδαλο, παραδοσιακό Τσέλο Κεμπάπ με μυρωδικά, κρεμμύδι και σαφράν με λευκό ρύζι, σαλάτα Φατούς, ναζχατούν ήτοι ψητή μελιτζάνα με γιαούρτι και σκόρδο, κουφτέ μπερεντζί με κιμά, ρύζι, αρωματικά χόρτα σε κόκκινη σάλτσα και φάβα, λαχματζούν καυτερό, και Αλμπαλού Πόλο με κοτόπουλο, ρύζι με βύσινο και σαφράν είναι μερικές μόνο από τις ταξιδιάρικες γεύσεις του μενού. Ο χώρος διακοσμείται υπέροχα με περσική τέχνη που θα σας κάνει να χαζέψετε τις λεπτομέρειες, ενώ ο λογαριασμός στα 20-25€/ άτομο. Εξυπακούεται θα πάρετε και ναργιλέ. La Gratella25ης Μαρτίου 21 &amp;amp;, Ομήρου, τηλ.: 210-6851200 Σε έναν ζεστό χώρο έξω από την «φασαρία» του κέντρου, το αδερφάκι του ναυπλιώτικου La Gratella είναι η ιταλική γωνιά που κάθε φαν τις χειροποίητης pasta &amp;amp; pizza οφείλει να επισκεφτεί. Ο σεφ εμπνέεται από τις κουζίνες της Τοσκάνης και της Σικελίας, το σέρβις είναι υποδειγματικό και κατατοπιστικό και οι γεύσεις θα ικανοποιήσουν και τους πλέον απαιτητικούς. Στον ρουστίκ χώρο του θα δοκιμάσετε μεταξύ άλλων λαχταριστή pizza με βουβαλίσια μοτσαρέλα, προσούτο και ρόκα, παπαρδέλες ραγού, σπαγγέτι θαλασσινών, μοσχαρίσια ταλιάτα, αυθεντική σπαγγέτι καρμπονάρα, καπνιστή bufala με ψητή αγγινάρα και πέστο φυστικιού, ιταλική πορκέτα (αλλαντικό) με friarielli (λαχανικό) και πράσινες ταλιατέλες με φρέσκο σολωμό, κολοκυθάκι και mascarpone. Ο λογαριασμός συνοδεία κρασιού, στα 25-30€/ άτομο. Botrini&#039;sΒασ. Γεωργίου Β&#039; 24Β, τηλ.: 210-6857324 Ανεβάζουμε κατακόρυφα το μπάτζετ για να απολαύσουμε την απόλυτη γαστριμαργική εμπειρία στο εστιατόριο του δημοφιλή σεφ, το οποίο είναι ό,τι πρέπει για μια ιδιαίτερη βραδιά. Το μενού περιλαμβάνει a la carte επιλογές όπως καρπάτσιο ξιφία «με τον τρόπο των ψαράδων στη νήσο Elba», χταπόδι «στο φυσικό του περιβάλλον», μάγουλο από μοσχαράκι γάλακτος βιολογικής εκτροφής «που χάθηκε στο δάσος», μοσχαρίσια ουρά γάλακτος «με τον τρόπο των μοναχών Trappist» και πολλές ακόμα ανώτερου επιπέδου γευστικές δημιουργίες που εντυπωσιάζουν. Φυσικά παίζουν και degustation μενού, προτείνουμε το My Origins, αντιπροσωπευτικό των καταβολών του σεφ, στα 70€ κατ’ άτομο, με επιπλέον 35€ κατ’ άτομο για wine pairing. Πηγή: in2life.gr, Νικόλας Γεωργιακώδης  
"
121,https://myxalandri.gr/apopseis/12937-oi-xalandraioi-kai-to-mati-tou-xristou-nikolaou,"
&quot;Οι Χαλανδραίοι και το Μάτι&quot;. Άρθρο του κ. Χρήστου Νικολάου, που δημοσιεύθηκε στην εφημερίδα Φλυαρία τον Φεβρουάριο του 1999&amp;nbsp; Από τα πολύ παλιά χρόνια, το Μάτι υπήρξε ο αγαπημένος τόπος διακοπών των Χαλανδραίων. Εκεί βρήκαν διέξοδο προς την θάλασσα και ανακάλυψαν το πανέμορφο θέρετρο για να απολαμβάνουν τα καλοκαίρια τους και αργότερα να φτιάξουν τις περιουσίες τους. Ένα κομμάτι από τον τόπο τους…. Μια μικρή αποικία…. Το Χαλάνδρι την εποχή εκείνη ήταν η πλησιέστερη προς το Μάτι κωμόπολη (χωριουδάκι). Οι ενδιάμεσες περιοχές ήταν στην ουσία ακατοίκητες. Στο Μάτι λοιπόν οι Χαλανδραίοι, κατ΄ εξοχήν αγροτικός πληθυσμός, ανακαλύπτουν σαν Ροβινσώνες μία πανέμορφη παραθαλάσσια τοποθεσία, την οποία χρησιμοποιούν έκτοτε για να δροσίζονται τα καλοκαίρια και να κάνουν τις εκδρομές τους. Μετά την Μικρασιατική καταστροφή, όταν η γύρω περιοχή (Νέα Μάκρη, Ραφήνα) έχει αρχίσει να παραχωρείται στους πρόσφυγες, οι Χαλανδραίοι βρίσκουν την ευκαιρία, να αποκτήσουν κλήρους στην περιοχή που αγαπούσαν. Οι αρχικοί ιδιοκτήτες στην συνέχεια πουλούν οικόπεδα, κατά προτίμηση σε συντοπίτες τους, με αποτέλεσμα την περίοδο 50-60 ο πληθυσμός του Ματιού να αποτελείται στην πλειοψηφία του από Χαλανδραίους. Το γεγονός αυτό πιστοποιείται και από τα συμβόλαια των οικοπέδων του Ματιού, όπου μνημονεύονται ονόματα γνωστών Χαλανδραίων όπως Μπούφης, Κουράσης, Βρετός, Λίτσας, Γκικάκης, Παπασωτηρίου, Πάνας, Μπαιρακτάρης, Κατσουλιέρης κ.α. που δημιούργησαν περιουσίες και κατοίκησαν σε αυτό το μέρος διαμορφώνοντας μία ιδιότυπη κοινωνία με ζωή αποκλειστικά τους καλοκαιρινούς μήνες. Στην συνέχεια την εποχή που διαδέχθηκε τα δύσκολα χρόνια της Γερμανικής Κατοχής, ο κόσμος προσπαθούσε παράλληλα με τη επιβίωσή του, να οργανώσει εκ των ενόντων και την αναψυχή του. Με νοσταλγία θα θυμούνται οι παλαιότεροι Χαλανδραίοι τα χρόνια εκείνα της ανέχειας και συγχρόνως της ξενοιασιάς. Π.χ. της Αναλήψεως οι Χαλανδραίοι οργάνωναν την ετήσια εκδρομή τους στο Μάτι γεγονός που είχε γίνει παράδοση. Η μεταφορά γινόταν με Χαλανδρέικα φορτηγά. Προηγείτο η καθιερωμένη λειτουργία στο εκκλησάκι του Αγίου Ανδρέα και στην συνέχεια κατέληγαν στο «οικείο Μάτι» όπου γινόταν το πρώτο μπάνιο του καλοκαιριού, με τo μάζεμα της «μαλλιαρής», με σεξουαλικά υπονοούμενα, και στην συνέχεια επακολουθούσε γλέντι μέχρι αργά το βράδυ. Άλλη μαζική εκδρομή γινόταν του Αγίου Χριστοφόρου, προστάτη των φορτηγατζήδων, οπότε η λειτουργία γινόταν στο μικρό εκκλησάκι της Αγίας Βαρβάρας και στην συνέχεια στο Μάτι όπου, επακολουθούσε τρικούβερτο γλέντι. Λίγο αργότερα τις πρώτες μέρες του καλοκαιριού, ολόκληρες οικογένειες μετακόμιζαν σταδιακά στο Μάτι προκειμένου να στήσουν τις σκηνές τους και να οργανώσουν την καλοκαιρινή τους διαμονή. Ηλεκτρικό ρεύμα, νερό και άλλες ανέσεις που έχουμε σήμερα δεν υπήρχαν. Υπήρχε όμως καλή διάθεση….. και περίσσευε ο ρομαντισμός….. και η ανεμελιά. Δεν θα ξεχασθούν τα γλέντια με χορούς και τραγούδια, που αδέλφωναν τους ανθρώπους και αλάφρωναν τις ψυχές. Τα «πάρτι» στις παραλίες, τις φεγγαρόλουστες βραδιές, με φυσαρμόνικες, γιατί δεν υπήρχε άλλη μουσική, όπου ο απονήρευτος έρωτας εύρισκε τρόπο να κάνει το θαύμα του. Μασκαράτες….. μάλιστα… μέσα στην καρδιά του καλοκαιριού, αφού οι άνθρωποι μηχανεύονταν οτιδήποτε προκειμένου να πετύχουν την διασκέδασή τους.Και φυσικά πλάκες και γέλια….. πολλά γέλια μέχρι… λιποθυμίας. Από τα χρόνια που άρχισα να καταλαβαίνω την ζωή δηλαδή 3-4 χρονών θυμάμαι να περνάμε τα καλοκαίρια στο Μάτι σε σκηνές, που τοποθετούνταν από τους Χαλανδραίους κοντά στις παραλίες. Την Αρχή του καλοκαιριού συνήθως τέλη Ιουνίου ναύλωναν φορτηγά και μετέφεραν το νοικοκυριό τους, στο Μάτι όπου έστηναν τις σκηνές τους σε μέρη που επιλέγανε συνήθως στην θάλασσα. Ακολουθούσε το στήσιμο των σκηνών με την βοήθεια και άλλων παραθεριστών και η οργάνωση του νοικοκυριού και η τοποθέτηση των αναγκαίων π.χ. ψυγείο πάγου, φανάρι για την φύλαξη τροφίμων, γκαζιέρα, τα απαραίτητα ράντσα, κάποια μικρά τραπέζια κτλ. Το μαγείρεμα του φαγητού γινόταν με γκαζιέρες ή με αυτοσχέδιες φουφούδες που φτιάχνανε οι νοικοκυρές με τούβλα, όπου στερέωναν τις κατσαρόλες και από κάτω βάζανε φωτιά χρησιμοποιώντας κουκουνάρια ή μικρά ξυλαράκια που κόβανε από το δάσος. Το νερό το μεταφέραμε με στάμνες από πηγάδια, από εκείνους που το επέτρεπαν και το μεταφέραμε στις σκηνές μας, όπου το καταναλώναμε με φειδώ. Η πρώτη κατασκήνωση που θυμάμαι ήταν, όπου σήμερα το ξενοδοχείο Άττικα και οι Θειάδες μου το ονόμασαν Κολωνάκι για να αναβαθμίσουν την περιοχή. Η δεύτερη περιοχή που επιλέξαμε, ήταν εκεί που είναι σήμερα η βίλα Γαβριήλ, πίσω από το σπιτάκι του Πάνα, η οποία τότε ήταν γεμάτη άμμο και δυσκόλευε το στήσιμο των σκηνών, αλλά υπήρχαν άλλα πλεονεκτήματα όπως παχιά σκιά και κυρίως καλή παρέα. Ο κεντρικός δρόμος παράλληλα με την θάλασσα σήμερα (Ποσειδώνος), ήταν χωματόδρομος, όπως και εκείνος της Κυανής Ακτής και Λεωφορεία πέρναγαν μία φορά την ημέρα για τα απαραίτητα ψώνια στην Νέα Μάκρη. Από την διασταύρωση Ποσειδώνος και Κυανής Ακτής μέχρι την Αργυρά Ακτή, η κατάσταση ήταν πιο άγρια. Η περισσότερη διαδρομή ήταν ένα μικρό δρομάκι ανάμεσα σε πεύκα και πουρνάρια. Υπήρχαν πέντε σπίτια και μία ταβέρνα, ονόματι ΖΟΥΓΚΛΑ, σε απόσταση το ένα από το άλλο. Επί της Κυανής Ακτής υπήρχαν τα περισσότερα Χαλανδραίικα σπίτια. Ανεβαίνοντας λοιπόν την Κυανής Ακτής από δεξιά και μετά το εντευκτήριο ΕΝΑ που ήταν τότε χέρσο οικόπεδο έχουμε: • Του Χρήστου Βλαβιανού, που υπήρξε πολύ καλός Τερματοφύλακας στην ομάδα του Χαλανδρίου και ίνδαλμα της νεολαίας.• Του Κώστα Παπαϊωάννου, που είχε μεγάλο Υαλοπωλείο στο Χαλάνδρι.• του Ζαγοραίου, με μεγάλο παραδοσιακό φούρνο μέχρι σήμερα στο Χαλάνδρι.• Το Εντευκτήριο Μαιάμι ιδιοκτησίας Φιλίππου.• Πιο πάνω τα Μπαιρακταρέικα. Του Κώστα Μπαϊρακτάρη και της αδελφής του Ζωής.• Μετά το σπίτι του Φιλίππου.• Και του Προκοπίου που ήταν Κατηχητής στο Χαλάνδρι. Αριστερά ανεβαίνοντας:• Απέναντι από το ΜΑΙΑΜΙ το σπίτι της Σάσας το γένος Βλαβιανού και δίπλα του αδελφού της Πέτρου.• Στην συνέχεια τα σπίτια του Ανάργυρου Κατσουλιέρη. Επίσης στον παράλληλο δρόμου που ξεκίναγε από την εκκλησία ήταν πολλές Χαλανδραίικες ιδιοκτησίες. Εκεί όπου ο κινηματογράφος και το ξενοδοχείο Μαιάμι. Ο Βασίλης ο Φιλίππου, την 10ετία του 60, είχε φτιάξει αρχικά ένα αναψυκτήριο και έβαζε μουσική από μαγνητόφωνο και η νεολαία χόρευε τα σουξέ της εποχής.Εγώ χόρευα ΡΟΚ ΕΝΤ ΡΟΛΛ και οι μεγάλοι με παρότρυναν να γυρίζω τις ντάμες γρήγορα για να βλέπουν τις γάμπες τους. Οι παραλίες που προτιμούσαμε τότε ήταν: Αυτή μπροστά από το σημερινό Ξεν. Άττικα που ήταν όμως γεμάτη πέτρες και αυτή στου Γαβριήλ που είχε και αυτή πέτρες και αχινούς και ήθελε προσοχή. Η πιο δημοφιλής παραλία ήταν αυτή μπροστά από το σημερινό καφέ-μπαρ Φάρο, ιδιοκτησίας Βρετού, η οποία διέθετε παχιά άμμο. Εκεί μαζεύονταν οι νεολαίοι του Ματιού και γαμπρίζανε. Καμιά 50αριά μέτρα από την ακτή υπάρχει ακόμη μία ξέρα στην οποία οι νεολαίοι έκαναν βουτιές. Είχαν τοποθετήσει επάνω στην ξέρα ένα βαρέλι το οποίο είχαν γεμίσει με μεγάλες πέτρες, για να είναι σταθερό, στο οποίο σκαρφάλωναν και βουτούσαν. Θυμάμαι τις περίτεχνες καταδύσεις που έκαναν οι 20άρηδες. Τότε Χρήστος Βλαβιανός, Μανώλης Μπουντούρης και Βασίλης Τσέλιος, που ήταν τα ινδάλματα για εμάς τους μικρότερους... Κάποια στιγμή ο κυρ Άγγελος Νταβίας, συγχωρεμένος, μας παραχώρησε ένα κομμάτι από το οικόπεδό του και στήσαμε την σκηνή μας, το 1960 μας το πούλησε σε προσιτή, όπου κτίσαμε ένα σπίτι στο οποίο μέχρι σήμερα περνάμε τα καλοκαίρια μας, παρέα με τον καλό μας γείτονα και παιδικό μου φίλο Δημήτρη Νταβία και την γυναίκα του Στέλλα. Έτσι ξεκίνησε ένας άλλος αγώνας να χτίσουμε ένα παράνομο κτίσμα το οποίο προχώρησε με τον φόβο της κατεδάφισης και των οικονομικών δυσκολιών. Εκείνη την περίοδο πηγαινοερχόμαστε ακόμη με λεωφορείο κουβαλώντας τσάντες με τα τρόφιμα της διαμονής μας, μέχρι ελαφρά οικοδομικά υλικά. Μεγάλος αγώνας από μέρους των γονιών μου που μου άφησαν ένα εξοχικό που μου επέτρεψε να παραθερίζω εγώ και η οικογένειά μου τα καλοκαίρια στο αγαπημένο μου Μάτι μέχρι σήμερα. Αυτοκίνητο αποκτήσαμε αρκετά αργότερα όταν ήμουν παντρεμένος με την Τούλη και η διευκόλυνση για την μεταφορά έγινε παιχνίδι και μας επέτρεψε να μεγαλώσουμε και να αποπερατώσουμε το σπίτι. Εκεί ξεκαλοκαιριάζαμε έκτοτε με την γυναίκα μου την Τούλη και τα παιδιά μας κάνοντας, γνωριμίες με άλλους παραθεριστές και φιλίες που έκανε την διαμονή μας πιο ευχάριστη. Αυτό ήταν το Μάτι που αγάπησαν οι Χαλανδραίοι και εγώ της εποχής εκείνης. Βέβαια στην συνέχεια όταν άρχισε η περίοδος της ανοικοδόμησης, κατοίκησαν το Μάτι και άλλοι άξιοι και φιλοπρόοδοι παραθεριστές από όλοι την Ελλάδα, που αγόρασαν από Χαλανδραίους, κατασκευάζοντας ωραιότατες βίλες, με αποτέλεσμα το Μάτι να παρουσιάζει εικόνα κοσμοπολίτικου θέρετρου. Σήμερα υπάρχει πλέον τάση για μόνιμη κατοικία από αυτούς που θέλουν να ξεφύγουν από το άγχος του λεκανοπεδίου με συνέπεια η διαμονή να οργανώνεται με βάση τις σύγχρονες απαιτήσεις τις ζωής. Οι Χαλανδραίοι στέκονται σε όλα αυτά, με συμπάθεια, όσο βλέπουν τις εξελίξεις να βελτιώνουν την ποιότητα της ζωής αναπολώντας τα χρόνια της απλότητας και της αθωότητας. Εγώ με την μητέρα μου την Τασία ΝΙΚΟΛAΟΥ 1957. Η σκηνή μας στο οικόπεδο του Βάζου. Ο πατέρας μου Γιώργος Νικολάου, η μητέρα μου και εγώ έφηβος 15 ετών Μάτι 1966. Εγώ, η αγαπημένη μου Τούλη (γυναίκα της ζωής μου), ο Κώστας Κουράσης, ο Μίμης Μπούφης Μάτι 1966. Η Τούλη και εγώ και το ζεύγος Τάκη και Βάσω Μπέλμπα 1966. ΠΑΝΩ Ντίνος Καλυβόπουλος και η ξαδέλφη του Τασούλα, ο Κώστας Κουράσης, η Λούλη και ο Γιάννης Μαρίνης, ο Μίμης Μπούφης, ΚΑΤΩ στη μέση Κώστας Πέτσας και η ξαδέλφη μου Ελένη Οικονόμου &amp;nbsp;
"
109,https://myxalandri.gr/out-xalandri/12562-dj-freestone-melodies-over-dopeness-white-monkey-xalandri,"
Αυτό το Σάββατο, ο DJ Freestone (Greek DMC Champion 2017) αναλαμβάνει δράση πίσω απ&#039; τα decks του White Monkey παρουσιάζοντας ένα δυναμικό σετ με τις πιο γκρουβάτες urban μουσικές επιλογές και τον τρόπο του hip hop! Come &#039;n&#039; shake it with the monkeys! Σάββατο 26&amp;nbsp;Μαΐου 2018, ώρα 22:00&amp;nbsp; White MonkeyΓρηγ. Γυφτόπουλου 6, Χαλάνδριτηλ. 697-2446697 &amp;nbsp;
"
337,https://myxalandri.gr/out-xalandri/12091-oi-oikogeneiakes-tavernes-tou-xalandriou,"
Πέντε παραδοσιακές ταβέρνες στο Χαλάνδρι που χορταίνουν όλη την οικογένεια με ελληνικές γεύσεις. Βραστό Ρόδων 3, Πολύδροσο, τηλ.: 210 6813776 Σε μια ήσυχη γειτονιά του Πολύδροσου, πάνω από τη Ρεματιά του Χαλανδρίου, το Βραστό μας υποδέχεται σε έναν ζεστό χώρο που ξεκίνησε πριν μισό αιώνα σαν μπακάλικο και πλέον σερβίρει προσεγμένα παραδοσιακά ελληνικά πιάτα. Θα δοκιμάσετε μαμαδίσια μαγειρευτά, ορεκτικά όπως η πίτα Καισαρείας με φύλλο ανοιγμένο στο χέρι, κεφτεδάκια, κρεατόσουπα, γιουβέτσι και χοιρινό στη γάστρα μαριναρισμένο με φρέσκα μυρωδικά, μέλι και κρασί, κλασικά κρεατικά σχάρας και κάποια πιάτα ημέρας – π.χ. τα κυριακάτικα μεσημέρια, πρωταγωνιστούν το αρνάκι φρικασέ και το κοκκινιστό ροστ μπιφ. Μαζί με κρασί, υπολογίστε περί τα 20€ το άτομο. Ο ΜανώληςΣάμου 1, τηλ.: 210 6824342 Χορταίνει εδώ και τέσσερις δεκαετίες το Χαλάνδρι και τα περίχωρα, με καλό κρέας και γενναιόδωρες μερίδες. Πέρα από τα καλοψημένα κρεατικά, θα βρείτε σπιτική σπανακόπιτα, λαδερά όπως ιμάμ, χειροποίητο τζατζίκι αλλά και ψαρικά. Εγγύηση τα παϊδάκια και η καπνιστή μπριζόλα. Μαζί με χύμα κρασί, υπολογίστε περί τα 15-20€ το άτομο. Μπεμπέκα Διοινύσου 16, τηλ.: 210 6854880 Εξαιρετικά σπιτικό περιβάλλον, οι αίθουσες αυτής της μονοκατοικίας σε μια ήσυχη γειτονιά του Χαλανδρίου μοιάζουν σαν… παιδικά δωμάτια, όπου σερβίρονται ελληνικές νοστιμιές με πρώτες ύλες από όλη τη χώρα. Θα δοκιμάσετε κεφτεδάκια με κόκκινη σάλτσα, κόκορα κοκκινιστό με χοντρό μακαρόνι και μυζήθρα, χοιρινό φούρνου με μέλι, πλιγούρι και σταφίδες, κριθαρότο με σύγκλινο Μάνης αλλά και πιο κλασικά ψητά, όπως μπριζολάκια, παϊδάκια κοτόπουλου και γεμιστά μπιφτέκια. Μαζί με χύμα κρασί, υπολογίστε περί τα 18-20€ το άτομο. Το Στέκι του ΑντρέαΜεσσηνίας 46, τηλ.: 210 6825041 Κλασική οικογενειακή ταβέρνα, με αυλή για να παίζουν τα παιδιά, όμορφο εσωτερικό χώρο από ξύλο και πέτρα, ζωντανή μουσική κάθε Πέμπτη, Παρασκευή και Σάββατο και οικονομικές τιμές (από Τρίτη ως Πέμπτη ισχύει ειδικό μενού με απεριόριστο κρασί στα 15€ το άτομο). Ο Αντρέας μας φιλεύει κλασικά ορεκτικά, λαδερά, μαγειρευτά (από μουσακά και ντολμάδες μέχρι αρνάκι γκιούλμπασι και κουνέλι λαδορίγανη), ψητά σχάρας αλλά και κάποια ψαρικά. Μαζί με κρασί, υπολογίστε περί τα 15-20€ το άτομο. Χρήστος Δ. Πλακεντίας 34, τηλ.: 210 6840698 Κλασικό εξοχικό κέντρο, η ταβέρνα του Χρήστου κοντά στην (πρώην) πλατεία Κένεντι, μας ταΐζει αδιάκοπα από το 1974, πάντα με αγνές πρώτες ύλες από έλληνες παραγωγούς, ενώ αναλαμβάνει και εκδηλώσεις ή παιδικά πάρτι. Εδώ ξεκινάμε με σαγανάκια, σπανακοτυρόπιτα, παστουρμαδοπιτάκια και γαρδουμπάκια, συνεχίζουμε με ψητά της ώρας ή και τα μαγειρευτά πιάτα ημέρας, όπως χοιρινό με σέλινο, μοσχάρι στιφάδο, κοκκινιστό με μακαρόνια, κόκορα κρασάτο ή κουνέλι λεμονάτο. Μαζί με κρασί υπολογίστε περί τα 15-20€ το άτομο. Σημειώστε ότι τις καθημερινές τα μεσημέρια, το κρασί είναι κερασμένο. Πηγή:&amp;nbsp;www.in2life.gr &amp;nbsp;
"
323,https://myxalandri.gr/eidiseis/18981-eks-apostaseos-synedries-psyxologikis-ypostiriksis-kai-symvouleftikis-apo-to-grafeio-psyxikis-ygeias-dimou-xalandriou,"
Το Γραφείο Ψυχικής Υγείας Παιδιού, Εφήβου και Οικογένειας του Δήμου Χαλανδρίου ενημερώνει τους πολίτες ότι το εξειδικευμένο προσωπικό του συνεχίζει να πραγματοποιεί συνεδρίες ψυχολογικής υποστήριξης και συμβουλευτικής για γονείς, καθώς και συνεδρίες ψυχολογικής υποστήριξης παιδιών και εφήβων, οι οποίες γίνονται εξ αποστάσεως λόγω των περιοριστικών μέτρων για την πανδημία. Οι συνεδρίες πραγματοποιούνται μέσω τηλεδιάσκεψης ή τηλεφώνου. Οι ενδιαφερόμενοι μπορούν να επικοινωνούν με το Γραφείο στο τηλ.: 210-6894444 (εσωτερικό 2), από Δευτέρα έως Παρασκευή και ώρες 08:00-16:00. «Με την απειλή της πανδημίας και λόγω των αναγκαίων περιοριστικών μέτρων που έχουν ληφθεί είναι φυσικό ενήλικες και παιδιά να διανύουν μια δύσκολη περίοδο με έντονα συναισθήματα φόβου, αγωνίας, θλίψης και ανίας. Γι’ αυτόν ακριβώς τον λόγο, το προσωπικό του Κέντρου Ψυχικής Υγείας συνεχίζει να παρέχει ψυχολογική υποστήριξη εξ αποστάσεως στους συμπολίτες μας που το έχουν ανάγκη», σημειώνεται στη σχετική ανακοίνωση του Γραφείου Ψυχικής Υγείας του Δήμου Χαλανδρίου.  
"
322,https://myxalandri.gr/apopseis/21154-pliatsiko-stin-anthropistiki-voitheia-tis-attikis-tou-xari-kougioumtzopoulou,"
Viral στα Social Media αλλά και σε αρκετά ΜΜΕ έγινε η φωτογραφία των διασκορπισμένων ρούχων από την Ανθρωπιστική Βοήθεια στο Κέντρο Logistics που συνέλεξαν η Περιφέρεια Αττικής και οι Δήμοι μεταξύ των οποίων και το Χαλάνδρι. Το Κέντρο Logistics της Περιφέρειας Αττικής ιδρύθηκε το 2016 (όχι με μικρό κόστος) και βραβεύτηκε από το Κογκρέσο των Τοπικών και Περιφερειακών Αρχών του Συμβουλίου της Ευρώπης ακριβώς για να μην υπάρχουν αυτές οι εικόνες και να γίνει δυνατή η ορθή και ταχεία διαχείριση των τεράστιων όγκων ειδών πρώτης ανάγκης που μαζεύονται κάθε φορά στην Αττική σε μια ανθρωπιστική κρίση. Δυστυχώς όμως η φωτογραφία μαρτυρά ανεπάρκεια με τεράστιο κόστος για τους ανθρώπους που περιμένουν την βοήθεια (τους δοκιμαζόμενους λαούς της Τουρκίας και της Συρίας) και η συλλογή της οποίας παρουσίασε μεγάλη συμμετοχή του κόσμου. Ο κ. Πατούλης με ανακοίνωσή του απαντάει ότι πρόκειται για φθαρμένα ρούχα τα οποία αφαιρέθηκαν από την βοήθεια. Όμως ούτε εικόνα ανακύκλωσης είναι αυτή αφού δεν έχει γίνει διαλογή. Ακόμη και σ΄ αυτήν την περίπτωση η εικόνα είναι απαράδεκτη και αποκαρδιωτική. Το πιθανότερο βέβαια είναι ότι έγινε πλιάτσικο. Σ΄ αυτήν την περίπτωση τα ρούχα της φωτογραφίας είναι ό,τι έμεινε για τα θύματα των σεισμών. Κρίμα. Χάρης ΚουγιουμτζόπουλοςΔημοσιογράφος Τοπικής Αυτοδιοίκησης
"
336,https://myxalandri.gr/out-xalandri/12015-poy-tha-fas-nostima-kai-oikonomika-sto-xalandri,"
Διευθύνσεις για value for money φαγητό στη δημοφιλή πιάτσα των βορείων προαστίων Όταν πρόκειται για φαγητό και ο δρόμος μας φέρνει στην καθιερωμένη, πλέον, πιάτσα του Χαλανδρίου, σίγουρα έχουμε να διαλέξουμε ανάμεσα από πολλές και αξιόλογες προτάσεις. Ωστόσο, πού τρώμε καλά χωρίς να ξοδέψουμε πολλά; Σεργιανίσαμε ξανά στους δρόμους του και ξεχωρίσαμε οικονομικά ταβερνάκια και μεζεδοπωλεία που μας δίνουν ισχυρούς (γευστικούς) λόγους για να επιστρέφουμε στο «κέντρο» των βορείων. Ακολουθούν οκτώ διευθύνσεις όπου απολαμβάνουμε κλασικούς μεζέδες, παραδοσιακή κουζίνα, αλλά και πιο δημιουργικές συνταγές χωρίς να πληρώσουμε πάνω από €15 το άτομο. Ονειρία Ένα ταξίδι στο χρόνο και στην παράδοση σας περιμένει σε αυτό το νέο μεζεδοπωλείο που στεγάζεται σε ένα παλιό δίπατο σπίτι στο κέντρο του Χαλανδρίου. Το χειμώνα θα καθίσετε στη ζεστή και όμορφη σάλα, που είναι διακοσμημένη με αντίκες από κάθε γωνιά της Ελλάδας. Η νοσταλγική ατμόσφαιρα του χώρου είναι ό,τι πρέπει για μεζεδοκατάσταση υπό τους ήχους ελληνικής μουσικής. Από τον κατάλογο προτείνουμε ανεπιφύλακτα τα πουγκάκια μελιτζάνας, τα στριφτάρια Λήμνου με σύγκλινο και φέτα, το τζιγέρι τσιγαριστό με θυμάρι και την ποικιλία κρεάτων. Προσθέστε το διαλεχτό τσίπουρο, το χύμα κρασί Τυρνάβου και τις ετικέτες ούζου από τη Μυτιλήνη και έχετε όλα τα απαραίτητα συστατικά για να περάσετε φίνα. Το μαγαζί έχει και παντοπωλείο με εκλεκτά προϊόντα από γυναικείους συνεταιρισμούς και μικρούς παραγωγούς. Πληροφορίες Κολοκοτρώνη 8, Χαλάνδρι, τηλ. 211 4035993, www.oneiria.gr, fb page: Ονειρία Το Σουβλάκι του Σαλμά Το Σουβλάκι του Σαλμά μπήκε στη ζωή μας το Δεκέμβριο του 2013 και την έκανε νοστιμότερη. Ο ιδιοκτήτης, Χρήστος Σαλμάς, ξεκίνησε στην Αμφιλοχία και την ίδια συνταγή επιτυχίας μετέφερε και στην Αθήνα. Δυνατό χαρτί του οι φρέσκες και αγνές πρώτες ύλες. Τα κρέατα, το λάδι και το τυρί προέρχονται από την Αμφιλοχία, τα κοτόπουλα από την Άρτα, οι πατάτες κόβονται σπιτικά στο χώρο του ψητοπωλείου και τα λαχανικά προέρχονται από επιλεγμένους, Έλληνες παραγωγούς. Πρόσφατα ο χώρος μεγάλωσε και έγινε ιδανικός και για μια μεσημεριανή γευστική στάση με την παρέα. Το Σουβλάκι του Σαλμά μάς υποδέχεται από τις 12.00 για ζουμερά και καλοψημένα κρέατα που μπορούμε να απολαύσουμε με την άνεσή μας στον προσεγμένο χώρο του. Δυνατά πιάτα οι μεγάλες χοιρινές μπριζόλες, το χειροποίητο μοσχαρίσιο μπιφτέκι και το ψαρονέφρι. Από το τραπέζι σας δεν πρέπει να λείπουν οι φρέσκες τηγανητές πατάτες και οι χειροποίητες αλοιφές. Πληροφορίες Ιφικράτους 3, Χαλάνδρι, τηλ. 210 6823413 Κίτσουλας Παραδοσιακό μαγειρείο που λειτουργεί στο Χαλάνδρι από το 1946. Εδώ το ντεκόρ είναι απλό -μην περιμένετε επιτηδευμένο ντιζάιν και προσεγμένο ύφος- όμως το φαγητό έρχεται κατευθείαν από την κατσαρόλα της γιαγιάς και σας μυεί με τον καλύτερο τρόπο στις ελληνικές σπιτικές γεύσεις. Ο Κίτσουλας φημίζεται για τις πίτες, το στιφάδο, τους λαχανοντολμάδες και τον κόκορα κρασάτο. Πληροφορίες Φιλικής Εταιρείας 25, Χαλάνδρι, τηλ. 210 6814798, fb page: Kitsoula Taverna / Κίτσουλας Ταβέρνα Παλιό Ταχυδρομείο Ένα όμορφο νεοκλασικό του Χαλανδρίου που στέγαζε κάποτε το ταχυδρομείο της περιοχής μετατράπηκε με πολύ μεράκι σε μεζεδοπωλείο-τσιπουράδικο-ουζερί που έχει κατακτήσει τις καρδιές των Χαλανδριωτών και όχι μόνο. Στο Παλιό Ταχυδρομείο μπορείς να απολαύσεις το κρασάκι, το ρακόμελο ή το τσίπουρο σου συνοδεία άφθονων καλοφτιαγμένων μεζέδων. Οι επιλογές είναι κυρίως για κρεατοφάγους, χωρίς να λείπουν όμως τα υπέροχα αλίπαστα και κάποια πιάτα ψαρικών. Πληροφορίες Σοφοκλή Βενιζέλου 9, Χαλάνδρι, τηλ. 211 1838890, fb page: Παλιό Ταχυδρομείο Μπακαλοταβέρνα Οι εκλεκτοί ελληνικοί μεζέδες και η ζεστή, παρεΐστικη ατμόσφαιρα έχουν κάνει την Μπακαλοταβέρνα, στον πεζόδρομο της Θουκυδίδου, αγαπημένο στέκι. Εδώ, το σκηνικό μοιάζει βγαλμένο από παλιά ελληνική ταινία. Η κουζίνα του είναι παραδοσιακή ελληνική, με έμφαση στην Κρήτη και τη Μάνη, και οι τιμές ιδιαίτερες προσιτές. Προσθέστε στην παραγγελία σας το τέλειο κοντοσούβλι, την τηγανιά με φέτα, τα γευστικότατα λουκάνικα και τις οφτές πατάτες. Πληροφορίες Θουκυδίδου 6, Χαλάνδρι, τηλ. 213 0258011 Τα Αδέλφια Στην παλιά πλατεία Κέννεντυ υπάρχει χρόνια τώρα ένα αξιόλογο στέκι για φαγητό ή μεζέ. Στα Αδέλφια, ό,τι κι αν πάρεις, ψαρικό ή κρεατικό, είναι φρέσκο και νόστιμο. Ξεχωρίζουν τα τηγανητά και φρεσκότατα κουτσομουράκια, η φάβα, ο μπακαλιάρος, οι γαρίδες σαγανάκι και οι κολοκυθοκεφτέδες. Στα συν του οι λογικές τιμές. Πληροφορίες Αγίας Παρασκευής 77, Χαλάνδρι, τηλ. 210 6833216 Παντελής Η παραδοσιακή ταβέρνα Παντελής λειτουργεί από το 1930 προσφέροντας τίμιο και νόστιμο φαγητό. Η φήμη της δεν περιορίζεται στα όρια του Χαλανδρίου και έχει γίνει γνωστή σε όλη την Αθήνα για το μπιφτέκι, τα χοιρινά μπριζολάκια και τα χειροποίητα ορεκτικά που σερβίρει. Στα πλεονεκτήματά της συγκαταλέγεται η καλή σχέση ποιότητας-τιμής. Οι μερίδες είναι τεράστιες. Πληροφορίες Λεωφόρος Πεντέλης 125, Χαλάνδρι, τηλ. 210 6820036 Μιχάλης Διαχρονικό και ποιοτικό γευστικό στέκι - σημείο αναφοράς για την περιοχή. Εδώ θα βρεις απλά και νόστιμα πράγματα: παραδοσιακά πιάτα, σαλάτες, χόρτα και κολοκυθάκια για αρχή. Για κυρίως, το ξακουστό του μπιφτέκι (με φρέσκια ψιλοκομμένη ντομάτα από πάνω) και ωραία ψημένα κρέατα της ώρας. Πληροφορίες Αριστοτέλη Βαλαωρίτου 20, Χαλάνδρι, τηλ. 210 6815166 Πηγή: www.greekguide.com,&amp;nbsp;Μίλτος Μιχαλάς &amp;nbsp;
"
108,https://myxalandri.gr/out-xalandri/12472-greek-night-party-vol-2-black-bottle-bar-xalandri,"
Greek Night Party vol. 2 @ Black Bottle Bar, στο Χαλάνδρι: &quot;Μας το ζητήσατε και το επαναλαμβάνουμε. Το Σάββατο 12 Μαΐου 2018 και ώρα 22:00 στα dexx του Black Bottle ο dj Miltos Dvs θα βάλει φωτιά στην νύχτα μας. Σας περιμένουμε σε μια Ελληνική βραδιά που θα σας μείνει αξέχαστη&quot;. Black Bottle BarΠλάτωνος 7, Χαλάνδριτηλ. 694-2661505&amp;nbsp; &amp;nbsp;
"
120,https://myxalandri.gr/out-xalandri/12835-a-saturday-night-with-dj-freestone-white-monkey-xalandri,"
Eίναι Σάββατο και είναι ο dj Freestone της καρδιάς μας. Ο DJ Freestone (Greek DMC Champion 2017) φέρνει τα βινύλιά του για ένα ακόμα &quot;Melodies over dopeness&quot;, δηλαδή ένα freestyle set με γκρουβάτες urban μουσικές επιλογές, μελωδικά beats, φυσικά με τον τρόπο του hip hop. Come &#039;n&#039; shake it with the monkeys! Σάββατο 14 Ιουλίου 2018, ώρα 22:00 White MonkeyΓρηγ. Γυφτόπουλου 6, Χαλάνδριτηλ. 697-2446697 &amp;nbsp;
"
134,https://myxalandri.gr/out-xalandri/17933-saturday-early-session-w-steve-k-tyco-chalandri,"
This Saturday, our very best friend Steve K will take over the decks for the weekly #EarlySession. Disco House Grooves and tasty cocktails all night long! First beats will drop at 21:00. Get Involved! Σάββατο 8 Φεβρουαρίου 2020, ώρα 21:00 TYCO ChalandriΗρακλείου 3-5, Χαλάνδριτηλ. 211-4116694
"
21,https://myxalandri.gr/myxalandri19/eidiseis/21421-mixani-paresyre-gynaika-kai-trixrono-paidi-sti-leof-kifisias-sto-ypsos-tou-xalandriou,"
Σοβαρό τροχαίο στη Λεωφ. Κηφισίας με θύματα γιαγιά και εγγονάκι. Είχαν τις αισθήσεις τους όταν τους παρέλαβαν τα ασθενοφόρα. Μοτοσικλετιστής παρέσυρε γυναίκα και τρίχρονο παιδάκι στην Κηφισίας σε ένα ακόμα σοβαρό τροχαίο ατύχημα με θύματα πεζούς. Το σοβαρό τροχαίο έγινε στο ρεύμα προς Κηφισιά στο ύψος της οδού Εθνικής Αντιστάσεως, στο Χαλάνδρι. Σύμφωνα με τις πρώτες πληροφορίες, η γιαγιά που είναι περίπου 65-70 ετών επιχειρούσε να περάσει τον δρόμο με το τρίχρονο εγγονάκι της, με τη μηχανή να τους παρασύρει όταν βρίσκονταν στη μεσαία λωρίδα του δρόμου και μάλιστα με ταχύτητα. Η ηλικιωμένη μεταφέρθηκε με ασθενοφόρο του ΕΚΑΒ στο νοσοκομείο Ευαγγελισμός, ενώ το κορίτσι στο Παίδων. Και οι δύο είχαν τις αισθήσεις τους όταν παρελήφθησαν από τα ασθενοφόρα. Λόγω του τροχαίου έκλεισε προσωρινά η αριστερή λωρίδα κυκλοφορίας, αλλά σύμφωνα με την Αστυνομία πλέον ο δρόμος έχει ανοίξει, ωστόσο υπάρχει αρκετή κίνηση. https://www.youtube.com/watch?v=Aqjv5yHBEgk https://www.youtube.com/watch?v=Ml7zjPjq4ag https://www.youtube.com/watch?v=7iDdPrIb370 Πηγή: www.in.gr
"
35,https://myxalandri.gr/apopseis/6838-i-simasia-tou-agiou-vasili-gia-ta-paidia-tis-psyxologou-marinas-kontzila,"
Ο Δεκέμβριος έφτασε και τα Χριστούγεννα είναι προ των πυλών. Η ατμόσφαιρα γύρω μας είναι εορταστική και μέσα στο πνεύμα των ημερών και μετράμε αντίστροφα για τον ερχομό του νέου έτους. Οι βιτρίνες γέμισαν με πολύχρωμα λαμπάκια και εντυπωσιακές γιρλάντες και μπάλες, οι δρόμοι και οι κεντρικές πλατείες φωταγωγήθηκαν, τα καταστήματα με εποχιακά είδη πωλούν Χριστουγεννιάτικα δέντρα και αμέτρητα στολίδια, τα Μ.Μ.Ε. προβάλλουν αντίστοιχες διαφημίσεις δίνοντας ιδέες για δώρα τόσο για μικρούς, όσο και για μεγάλους και οι περισσότερες οικογένειες σχεδιάζουν είδη τι δραστηριότητες θα κάνουν και με ποιους θα περάσουν τις ημέρες των εορτών. Πρωταγωνιστής των ημερών και λατρεμένος ήρωας των παιδιών είναι φυσικά ο Άγιος Βασίλης. Τα περισσότερα παιδιά άρχισαν ήδη να γράφουν το περιβόητο γράμμα στον αγαπημένο Άγιο ελπίζοντας πως και φέτος θα ανταποκριθεί στις ευχές και τις επιθυμίες τους με τον παραδοσιακό τρόπο που το κάνει κάθε χρόνο. Ο μύθος ορίζει πως ο Άγιος Βασίλης ταξιδεύει από τον Βόρειο πόλο, όπου ζει εδώ και εκατοντάδες χρόνια, σε μια νύχτα σε ολόκληρο τον κόσμο, πάνω σε ένα ιπτάμενο έλκηθρο που το σέρνουν οκτώ ζωηρά ελάφια ή τάρανδοι και μεταφέροντας έναν σάκο γεμάτο δώρα που κατασκεύασε και τύλιξε στο εργαστήριό του με τη βοήθεια των μικρών καλικάντζαρων, εισβάλλει από τις καμινάδες των σπιτιών και τοποθετεί τα δώρα των παιδιών κάτω από το Χριστουγεννιάτικο δέντρο.  Όσο πιο πολύ πλησιάζουν τα Χριστούγεννα, τόσο η έξαψη, η αγωνία, η ανυπομονησία και ο ενθουσιασμός των παιδιών κορυφώνονται. Ο Άγιος Βασίλης είναι για τα παιδιά ένας καλοσυνάτος, χαμογελαστός, γλυκός και ευγενικός γέροντας με άσπρα μαλλιά, λευκή γενειάδα, κόκκινη στολή και φουσκωτή κοιλιά που τα αγαπάει και νοιάζεται για αυτά. Στην ουσία αποτελεί για τα παιδιά έναν άγνωστο φίλο και σύμμαχο που δεν τους χαλάει ποτέ χατίρι και τους φτιάχνει πάντα τη διάθεση. Ας δούμε λοιπόν ποιος είναι ο συγκεκριμένος Άγιος που είναι η κυρίαρχη φιγούρα των ημερών. Στον Δυτικό κόσμο η ύπαρξη του Άγιου Βασίλη στηρίζεται στη ζωή του Αγίου Νικολάου, που χάρισε στους φτωχούς την περιουσία που κληρονόμησε από τους γονείς του. Στη χώρα μας ταυτίζεται με το Μέγα Βασίλειο από την Καισαρεία, ο οποίος έκανε πολλά φιλανθρωπικά έργα. Οι περισσότεροι γονείς συνηθίζουν να λένε στα παιδιά προκειμένου να κάθονται φρόνιμα και να είναι συνεργάσιμα, πως ο Άγιος Βασίλης θα τους φέρει τα δώρα που του ζήτησαν μόνο αν είναι καλά παιδιά σε όλη τη διάρκεια της χρονιάς. Αυτή είναι μια λανθασμένη τακτική γιατί δεν πρέπει να βάζουμε ταμπέλες και να μπαίνουμε στη διαδικασία να διαχωρίζουμε αυτόματα τα παιδιά σε «καλά» και «κακά». Είναι σημαντικό να μην χαρακτηρίζουμε το ίδιο το παιδί, αλλά να του εξηγούμε για ποιους λόγους η συμπεριφορά του δεν ήταν σωστή, ώστε να το βοηθάμε να κατανοεί τις αρνητικές συνέπειες των πράξεών του, να μαθαίνει μέσα από τα λάθη του και στο μέλλον να δρα με εναλλακτικό, πιο θεμιτό και αποδεκτό τρόπο. Και φυσικά δεν πρέπει να ξεχνάμε πως τα παιδιά χρειάζονται ενίσχυση, ενθάρρυνση και επιβράβευση για κάθε μικρό επίτευγμα και προσπάθεια που κάνουν. Η ιστορία του Άγιου Βασίλη αποτελεί τον πιο συναρπαστικό μύθο στο μυαλό των παιδιών και έχει μεγάλη σημασία για την ψυχοσυναισθηματική τους ανάπτυξη. Και αυτό γιατί είναι ένα πρόσωπο που αντιπροσωπεύει σημαντικές έννοιες που μπορούν να διδαχθούν τα παιδιά από νωρίς, όπως την αγάπη, την ασφάλεια, την ανιδιοτέλεια, την κατανόηση, την προσμονή, τη βοήθεια προς τον συνάνθρωπο, την ισότητα απέναντι στο δικαίωμα να νιώθουμε ευτυχισμένοι, τη ζεστασιά, το μοίρασμα, τη χαρά, την ειρήνη, τη δοτικότητα, την πίστη, την ελπίδα και τη γενναιοδωρία. Τα παιδιά έχουν την ανάγκη έως κάποια ηλικία, που διαφοροποιείται για το καθένα, να πιστεύουν σε μύθους, σύμβολα ή τελετουργίες. Τα μικρά παιδιά διαθέτουν πολύ γόνιμη φαντασία και ζουν σε ένα κόσμο ημι-πραγματικό, που περιλαμβάνει μάγισσες, ζωάκια που μιλάνε, ρομπότ, ξωτικά, νεραϊδες, ιππότες και ένα σωρό ήρωες από παραμύθια και κινούμενα σχέδια. Συγκεκριμένα, από την ηλικία του ενός έτους έως και τα τέσσερα τα παιδιά κατανοούν ως πραγματικό οτιδήποτε ακούν ή βλέπουν, γιατί δεν είναι σε θέση να αντιληφθούν αφηρημένες έννοιες. Από τα τέσσερα έως τα έξι χρόνια τα παιδιά αρχίζουν να εκφράζουν απορίες και ερωτήματα που σχετίζονται με την ύπαρξη του Άγιου Βασίλη, π.χ. «θα με θυμηθεί φέτος»;, «θα προλάβει μέσα σε ένα βράδυ να μοιράσει παιχνίδια σε όλα τα παιδάκια»;, «μήπως μπερδέψει το δώρο μου και δε μου φέρει αυτό που του ζήτησα»;, «πώς χωράει από την καμινάδα»;, «αφού δεν έχουμε τζάκι πώς θα μας αφήσει τα δώρα»;, «στο εμπορικό κέντρο που πήγαμε γιατί υπήρχαν πολλοί Άγιοι Βασίληδες»; Από τα εφτά και άνω ένα παιδί είναι πλέον ικανό να κατανοήσει πως ο Άγιος Βασίλης δεν είναι αυτός που τοποθετεί τα δώρα κάτω από το Χριστουγεννιάτικο δέντρο και συνήθως ζητά απευθείας αυτό που θέλει από τους γονείς, τον παππού, το νονό ή άλλα συγγενικά και φιλικά πρόσωπα. Σύμφωνα με ερευνητικά δεδομένα, τα παιδιά συνήθως χαίρονται όταν ανακαλύπτουν πως ο Άγιος Βασίλης δεν είναι υπαρκτό πρόσωπο, γιατί νιώθουν ότι πλέον είναι πιο κοντά στον κόσμο των «μεγάλων». Γενικά, όπως σε όλα τα θέματα που σχετίζονται με την ανατροφή και τη διαπαιδαγώγηση των παιδιών, δεν υπάρχει κάποια μυστική συνταγή, ούτε εγχειρίδιο οδηγιών για το πώς πρέπει οι γονείς να χειριστούν την κατάσταση. Ανάλογα με το αναπτυξιακό στάδιο που διανύει ένα παιδί, οι γονείς είναι σημαντικό να απαντούν με υπομονή και ψυχραιμία στις ερωτήσεις του, να του επιτρέπουν να εκφράζει ελεύθερα την πλούσια φαντασία και τη δημιουργικότητά του, να το αφήσουν να κάνει τις δικές του ανακαλύψεις, να το προσγειώνουν στον πραγματικό κόσμο με ομαλό τρόπο και να μοιράζονται μαζί του τη μαγεία των Χριστουγέννων περνώντας μαζί του ποιοτικό χρόνο (π.χ. να στολίσουν όλοι μαζί το σπίτι, να το βοηθήσουν να γράψει και να στείλει το γράμμα στον Άγιο Βασίλη, να δημιουργήσουν Χριστουγεννιάτικες χειροτεχνίες και στολίδια, να συμμετάσχουν σε θεματικές εκδηλώσεις κ.ά.). Άλλωστε δεν πρέπει να ξεχνάμε πως και οι μεγάλοι έχουν ανάγκη να νιώσουν για λίγο παιδιά και να αποδράσουν από τα προβλήματα, το άγχος και τη ρουτίνα της καθημερινότητας. Μπορούν να διδάξουν στα παιδιά το πραγματικό νόημα των Χριστουγέννων και να τους εμφυσήσουν σημαντικές αξίες, όπως αυτή της προσφοράς με διάφορους τρόπους (π.χ. να συγκεντρώσουν μαζί με το παιδί τρόφιμα, είδη ρουχισμού που δεν τα χρειάζονται και παιχνίδια που δεν τα χρησιμοποιούν και να τα προσφέρουν σε ιδρύματα και άπορες οικογένειες). Ακόμη και αν οι γονείς δυσκολεύονται να αγοράσουν αυτά που επιθυμεί το παιδί, το πιο πολύτιμο δώρο που μπορούν να του προσφέρουν και μάλιστα όχι μόνο τα Χριστούγεννα αλλά όλο το χρόνο, είναι μια μεγάλη αγκαλιά γεμάτη αποδοχή, αγάπη, κατανόηση και στοργή και η αίσθηση της ασφάλειας και της θαλπωρής μέσα στο σπίτι, που είναι πάντα το καταφύγιό τους. Δώρα ανεκτίμητης αξίας που κάθε παιδί εύχεται να έχει στη ζωή του.  Μαρίνα Κόντζηλα  Συμβουλευτική Ψυχολόγος - Εκπαιδεύτρια Ομάδων ΓονέωνΓραφείο: Φαρσάλων 10, Χαλάνδρι (δίπλα στο μετρό στάση &quot;Χαλάνδρι&quot;)Τηλέφωνα επικοινωνίας: 210-6005441 &amp;amp; 697-0084190E-mail: marpsychology@yahoo.grΙστοσελίδα: www.marpsychology.grFacebook: Μαρίνα Κόντζηλα Υπηρεσίες Ψυχολόγου  
"
256,https://myxalandri.gr/penaki/14581-proeklogikes-yposxeseis-geloiografia-tou-panou-iatridi,"
www.panosiatridis.gr &amp;nbsp;
"
242,https://myxalandri.gr/penaki/18108-o-megalos-agonas-tou-ypourgoy-ygeias-vasili-kikilia-karikatoyra-tou-panou-iatridi,"
Μια εβδομάδα πέρασε ήδη που τα σχολεία έκλεισαν λόγω του Κορονοϊού. Και μετά, κάθε μέρα νέα μέτρα. Σταδιακά και σταθερά. Μέτρα για τον περιορισμό της εξάπλωσης του ιού και μέτρα οικονομικής στήριξης του πληθυσμού. Έχω δυο εβδομάδες να δημιουργήσω κάτι καινούριο και επίκαιρο. Πολλή πληροφορία συσσωρευμένη, πολλά λόγια, πολλά αστεία, πολλά σκίτσα, πολλά fake news. Πάρα πολλά όλα... Διαβάστε τη συνέχεια στο www.panosiatridis.gr
"
295,https://myxalandri.gr/apopseis/19391-edeiksan-to-diaforetiko-oi-prasinoi-sto-synedrio-tous-tou-xari-kougioumtzopoulou,"
Ολοκληρώθηκε το δεύτερο έκτακτο Συνέδριο των Πράσινων με έναν πλούσιο, καθαρά πολιτικό διάλογο που δεν έκρυβε από πίσω καρέκλες (κανένας στους Πράσινους δεν ενδιαφέρεται για καρέκλες). Ένα διάλογο που ανέδειξε την στοχοπροσήλωση όλων των μελών στην επεξεργασία θέσεων και λύσεων για την Κλιματική Κρίση, την Κοινωνική Δικαιοσύνη και την Δημοκρατία μας.  Με την ευχή να έρθει επιτέλους και στην Ελλάδα το Πράσινο Κύμα που θα τσιγκλίσει το πολιτικό σύστημα και θα το κάνει να σεβαστεί πραγματικά το Περιβάλλον, τις ίσες ευκαιρίες, τα ανθρώπινα δικαιώματα και το δικαίωμα της κοινωνίας να διαχειρίζεται εκείνη τους Κοινούς Πόρους.  Συζητήσαμε για τις πόλεις και την ανάγκη με συγκεκριμένα μέτρα να γίνουν βιώσιμες. Συζητήσαμε για τις ήπιες μορφές ενέργειας και την ανάγκη να εγκατασταθούν με σεβασμό στο τοπικό Περιβάλλον και να μοιραστούν δίκαια στην Κοινωνία. Για την διαχείριση των αποβλήτων που πρέπει να αποτελέσουν μέρος της Κυκλικής Οικονομίας. Για τα ανθρώπινα δικαιώματα που η προσβολή τους διευρύνεται συνεχώς, είτε από τις νέες τεχνολογίες πληροφορικής και επικοινωνίας, είτε από τις απαιτήσεις της αγοράς, είτε από τον αποκλεισμό κοινωνικών ομάδων, ΑμεΑ και πεζοί, ποδηλάτες, μειονότητες, οικονομικά μειονεκτούντες κλπ. Για τις εργασιακές σχέσεις που αποσυλλογικοποιούνται και προσαρμόζονται σε αναχρονιστικά μοντέλα, σκληρών και απάνθρωπων όρων. Για την ευημερία της υπαίθρου που συνδέεται με την ερήμωση, την ποιότητα της διατροφικής αλυσίδας και την διοικητική αποκέντρωση. Συζητήσαμε και για την Τοπική Αυτοδιοίκηση. Συζητήσαμε και για το πολιτικό σύστημα. Την διαφάνεια, την συμμετοχή των πολιτών, την χειραγώγηση της κοινής γνώμης, την παιδεία, τον πολιτισμό που αποδημοκρατικοποιούνται μέσα από τη κυριαρχία της αγοράς και των ιδιωτικών συμφερόντων.  Διαπιστώσαμε δεκάδες κινδύνους που μεταλλάσσουν το κοινωνικό γίγνεσθαι και εντοπίσαμε την αντίφαση, την ώρα που η κοινωνία ψάχνει να βρει ένα παράθυρο μέσα στα αδιέξοδα του καθιερωμένου οικονομικού μοντέλου, το πολιτικό σύστημα να σκληραίνει με την εφαρμογή της λιτότητας, το αστυνομικό κράτος, τον έλεγχο των ΜΜΕ και την κατάργηση των εργασιακών κεκτημένων.  Διαπιστώσαμε λοιπόν ένα μικρό φως ελπίδας. Οι πολίτες απομυθοποιούν σιγά σιγά το μοντέλο του υπερκαταναλωτισμού ως εργαλείο προσέγγισης της ευτυχίας. Επιλέγουν πιο ασφαλείς λιγότερο ανταγωνιστικούς και δίκαιους δρόμους. Αρχίζουν να εκτιμούν όλο και περισσότερο την αναγκαιότητα σεβασμού στο Περιβάλλον. Ολο και περισσότερα θεματολογικά κινήματα εμφανίζονται αναπτύσσοντας μια σχέση εμπιστοσύνης με την καθαρή και αγνή συλλογική οργάνωση. Συνειδητοποιούν ότι η ατομική εξέλιξη συνδέεται άρρηκτα με την συλλογική εξέλιξη. Ολο και περισσότεροι πολίτες απαιτούν πια καθαρό πολιτικό λόγο, ειλικρινή πολιτικά σχήματα και δράση.  Μέσα σε αυτό το τοπίο απαιτείται μια επανεκκίνηση του Πράσινου λόγου στην Ελλάδα. Με πολύ συγκεκριμένες θέσεις, με συγκεκριμένο επιχειρησιακό σχεδιασμό να διεκδικήσουμε την δίκαιη μετάβαση σε μια πράσινη αειφόρο οικονομία και την συνολική ευημερία.  Είναι το στοιχείο της διαφορετικότητας των Πράσινων η συνεχείς και επίμονη επεξεργασία των θέσεων με επιστημονική ανθρωποκεντρική και περιβαλλοντική τεκμηρίωση.  Με στιβαρό λόγο να επικοινωνήσουμε και να αφυπνίσουμε τους πολίτες με στόχο να αποτελέσουμε στην επόμενη Βουλή μέρος της νομοθετικής εξουσίας και να συνδιαμορφώσουμε την αλλαγή στις πολιτικές που μας έφεραν μέχρι εδώ.  Να επιβάλλουμε μαζί με τους πολίτες μια άλλη ποιότητας ζωής με φιλικές και καθαρές πόλεις, με δίκαιη κατανομή των Κοινών Πόρων, με αξιοπρεπείς εργασιακές σχέσεις, χωρίς φτώχεια και αποκλεισμούς, με το δικαίωμα της συμμετοχής των πολιτών στις αποφάσεις και με σεβασμό στον πλανήτη μας.  Υ.Γ.: Θα σταθώ λίγο περισσότερο στη Τοπική Αυτοδιοίκηση και στην ζωή στις πόλεις μια και ήμουν εισηγητής των θέσεων που υιοθετήθηκαν. Η πανδημία του Covid-19 έδειξε περίτρανα και την αναγκαιότητα της αποκέντρωσης και της ενίσχυσης της Τοπικής Αυτοδιοίκησης για την αντιμετώπιση των κρίσεων, αλλά και την επιχειρησιακή της ανεπάρκεια λόγω της κυριαρχίας ενός συγκεντρωτικού και ανοργάνωτου κράτους. Ταυτόχρονα αναδείχτηκε και μια σειρά από αδυναμίες στις γειτονιές. Τεράστιες ελλείψεις στην αρμοδιότητα της Υγείας και της Πρόνοιας, έλλειψη κοινόχρηστων χώρων και πεζοδιαδρομών, αδυναμίες στο σύστημα μαζικών μετακινήσεων, ευάλωτες τοπικές αγορές, αδύναμα συστήματα ανακύκλωσης (π.χ. μάσκες, self test κλπ) και αδυναμία επικοινωνίας. Ατελές σύστημα διαφάνειας και ελέγχου των δημόσιων συμβάσεων.  Οι Πράσινοι διεκδικούν: Διεύρυνση της διαφάνειας, της συμμετοχής και του κοινωνικού ελέγχου με Πράσινες Δημόσιες Συμβάσεις. Συγκεκριμένα Επιχειρησιακά Προγράμματα Αειφορίας με προδιαγραφές στις μετακινήσεις, την παιδεία, τον πολιτισμό, την άσκηση και την τοπική οικονομία. Στρατηγική Διαχείρισης του Αστικού Πρασίνου. Ανάπτυξη της Κυκλικής Οικονομίας με στόχο της μείωση και την επανάχριση των Αποβλήτων. Μέτρα ενίσχυσης των τοπικών αγορών με σκοπό την αποκέντρωση, την μείωση του Ι.Χ. και την προστασία των καταναλωτών. Ολοκληρωμένο Τοπικό Αποκεντρωμένο Σύστημα Υγείας και Πρόνοιας με έμφαση στην Τρίτη Ηλικία. Πλήρη αξιοποίηση των εφαρμογών Πληροφορικής και Επικοινωνίας με κεντρική κρατική διαπληροφοριακή διαχείριση για την μείωση των μετακινήσεων, αλλά και την προστασία και την αξιοπρέπεια των πολιτών. Χάρης Κουγιουμτζόπουλος Δημοσιογράφος Τοπικής Αυτοδιοίκησης  
"
281,https://myxalandri.gr/apopseis/14905-i-prasini-atzenta-borei-kai-prepei-na-ksekinisei-apo-to-dimosio-tou-xari-kougioumtzopoulou,"
Θετική η αναφορά στην πράσινη ατζέντα Μητσοτάκη και στους στρατηγικούς στόχους που εξήγγειλε στις προγραμματικές του δηλώσεις. Σε άρθρο του ο Χάρης Κουγιουμτζόπουλος καταγράφει όμως τις άμεσες ενέργειες που πρέπει να αναπτύξει η ίδια η δημόσια διοίκηση που καταναλώνει το 17% του ΑΕΠ και εκπέμπει τόνους διοξειδίου του άνθρακα καθημερινά. Μια πολύ εύκολη, άμεσα υλοποιήσιμη πράσινη πολιτική του δημοσίου που θα μειώσει δραστικά το συνολικό περιβαλλοντικό αποτύπωμα και θα δημιουργήσει συνθήκες ανάπτυξης για την πράσινη οικονομία. Η αναφορά ισχύει και για τους Δήμους και τις Περιφέρειες.  Η Πράσινη Ατζέντα μπορεί και πρέπει να ξεκινήσει από το Δημόσιο Πολύ θετική εξέλιξη αποτελούν οι προγραμματικές δηλώσεις του Πρωθυπουργού κ. Κυριάκου Μητσοτάκη που περιλαμβάνουν ξεχωριστά μια Πράσινη Ατζέντα με την διαπίστωση ότι «η ανάπτυξη στην πατρίδα μας ή θα σεβαστεί το περιβάλλον ή απλά δεν θα είναι βιώσιμη και η βιωσιμότητα πρέπει να διατρέχει οριζόντια το σύνολο της πολιτικής». Θετικοί είναι και οι στρατηγικοί στόχοι για την κυκλική οικονομία, την απαγόρευση των πλαστικών μιας χρήσης, την ενεργειακή αυτονομία για τα μικρά νησιά, την ηλεκτρική κινητικότητα που εξήγγειλε, όπως και η διαπίστωση ότι η προστασία του περιβάλλοντος, αποτελεί μια ευκαιρία για την Ελλάδα, να αναδείξει τον φυσικό και πολιτιστικό της πλούτο. Μόνο που η Πράσινη Ατζέντα πρέπει να αρχίσει από το ίδιο το κράτος που ως καταναλωτής διαθέτει στην αγορά το 17% του ΑΕΠ και είναι ένα ισχυρό εργαλείο για να εκκινήσει την μετάβαση στην Πράσινη Οικονομία. Με την άμεση εφαρμογή της ψηφιακής υπογραφής εκτός από την εξάλειψη της ταλαιπωρίας των πολιτών, θα σταματήσει και το τύπωμα χιλιάδων τόνων χαρτιού καθημερινά (ο νόμος της απαγόρευσης υπάρχει αλλά πρέπει να εφαρμοστεί κιόλας) και τις μετακινήσεις των πολιτών που σημαίνει μείωση των εκπομπών διοξειδίου του άνθρακα και της ρύπανσης της ατμόσφαιρας με παράλληλη μείωση του άγχους και των κυκλοφοριακών φόρτων. Με την άμεση κατάργηση του όρου της μικρότερης τιμής στις προμήθειες και τα έργα και την εφαρμογή των διατάξεων και των ευρωπαϊκών οδηγιών για τον κύκλο ζωής και την κυκλική οικονομία, θα πετύχει υψηλότερης ποιότητας έργα, με μεγαλύτερο κύκλο ζωής, εξοικονόμηση δαπανών συντήρησης και ενίσχυση των επιχειρήσεων που ασχολούνται με την πράσινη αγορά. Οφείλει να εκπαιδεύσει άμεσα με απονομή πιστοποιητικού καταλληλότητας όλους τους εργαζόμενους στις αναθέτουσες αρχές για τον οδηγό «BUYING GREEN” http://ec.europa.eu/environment/gpp/pdf/Buying-Green-Handbook-3rd-Edition.pdf Είναι σωστή η μετάβαση στην ηλεκτροκίνηση αλλά αυτή δεν μπορεί να χρησιμοποιεί ως πηγή τις εξορύξεις του λιγνίτη διότι έτσι απλά αυξάνουμε την ρύπανση του αέρα με δράσεις εντυπωσιασμού. Πρώτα πρέπει να αναπτύξουμε τις ΑΠΕ και τις ενεργειακές κοινότητες και μετά να περάσουμε στην ηλεκτροκίνηση. Επίσης είναι λάθος η μετάβαση στην ηλεκτροκίνηση για τα βαρέα οχήματα. Η σημερινή επιλογή όπως προωθείται και από την Ε.Ε. πρέπει να είναι η χρήση υδρογόνου με παραγωγή από ηλεκτρόλυση σε αυτόνομους σταθμούς. Το δημόσιο οφείλει άμεσα να μετατρέψει κάθε βαρέο όχημά του σε καύσεως υδρογόνου μηδενικών εκπομπών. Το δημόσιο οφείλει να γίνει καταναλωτής ψυχρών υλικών ειδικά σε ότι αφορά τον φωτισμό (led), την άσφαλτο και τα πεζοδρόμια. Οφείλει να αναβαθμίσει ενεργειακά όλα τα κτίριά του και να τα μετατρέψει σε ενεργειακά αυτόνομα. Πρέπει να αναπτύξει άμεση δράσεις διαχείρισης του πρασίνου με πράσινες ταράτσες, οριζόντιους κήπους σε όλα τα κτήρια του και με δενδροφύτευση σε όλους τους ακάλυπτους χώρους ιδιοκτησίας του. Οφείλει να καταργήσει άμεσα την χρήση πλαστικών μιας χρήσης καθώς αυτός είναι ο πρώτος καταναλωτής που στηρίζει και κάνει βιώσιμες τις σχετικές βιομηχανίες που παράγουν σακούλες. Οφείλει να υποχρεώσει τις βιομηχανίες αυτές να περάσουν στην παραγωγή άλλων εναλλακτικών υλικών. Οφείλει να δώσει κίνητρα και να δημιουργήσει υποδομές έτσι ώστε οι εργαζόμενοι του δημοσίου να μεταβαίνουν στην δουλειά τους με εναλλακτικές μορφές μετακίνησης είτε ΜΜΜ είτε με ποδήλατο, είτε πεζή. Αυτό σημαίνει 1,5 εκατομμύριο μετακινήσεις την ημέρα με αντίστοιχη μείωση χιλιάδων τόνων βενζίνης και εκπομπών διοξειδίου του άνθρακα στη ατμόσφαιρα. Οφείλει να εντάξει κίνητρα κινητικότητας στον Εσωτερικό Οργανισμό του Δημοσίου έτσι ώστε οι δημόσιοι υπάλληλοι να διαμένουν όσο γίνεται πιο κοντά στην δουλειά τους. Σημαντική είναι η τοποθέτηση GPS σε όλο το στόλο οχημάτων του δημοσίου. Οχι για να ελέγχονται οι υπάλληλοι, αλλά γιατί αυτό θα οδηγήσει στην χάραξη των βέλτιστων δρομολογίων για την εξοικονόμηση ενέργειας. Οφείλει να εντάξει στην στοχοθεσία των διευθύνσεων την καλύτερη συντήρηση εξοπλισμού, έτσι ώστε να μειώσει τις φθορές και τις απαιτήσεις αντικατάστασης υλικών. Οφείλει να αναπτύξει τους μηχανισμούς συντήρησης έτσι ώστε να δημιουργήσει νέες κερδοφόρες θέσεις εργασίας τεχνικών, που θα επισκευάζουν και θα οδηγούν σε επανάχρηση τον εξοπλισμό της δημόσιας διοίκησης. Οφείλει να εγκαταστήσει υποδομές ανακύκλωσης με πολλά ρεύματα σε όλες τις δημόσιες υπηρεσίες και να απαγορεύσει άμεσα την χρήση πλαστικών μιας χρήσης εντός των υπηρεσιών ενώ πρέπει να δημιουργήσει θεσμούς διαπραγμάτευσης των ανακυκλώσιμων υλικών στην αγορά για να έχει και έσοδα. Οφείλει να συνδέσει και τους Επιθεωρητές Περιβάλλοντος με τις δημόσιες υπηρεσίες με διαρκή αξιολόγηση περιβαλλοντικής συμπεριφοράς και οδηγίες βελτίωσης. Οι Επιθεωρητές Περιβάλλοντος να εξοπλιστούν έτσι ώστε να μπορούν να μετρούν το περιβαλλοντικό αποτύπωμα κάθε υπηρεσίας. Τέλος πρέπει να αναπτύξει τεχνολογίες ψηφιακών εκλογών για να σταματήσει το τύπωμα εκατομμυρίων ψηφοδελτίων και γραφικής ύλης (καταλόγων, βιβλίων κλπ). Με αυτά και με άλλα μέτρα το δημόσιο και οι φορείς Γενικής Κυβέρνησης Οργανισμοί, Περιφέρειες και Δήμοι, μπορούν να πετύχουν άμεσα την ενίσχυση της παραγωγής και της αγοράς που εντάσσεται στην πράσινη οικονομία, να δημιουργήσουν όρους ελάχιστου Περιβαλλοντικού αποτυπώματος και να εξοικονομήσουν εκατομμύρια από τις δημόσιες δαπάνες. Μια πράσινη πολιτική επιβάλλεται να ξεκινήσει με ανάλογα μέτρα καθώς το δημόσιο είναι μια συντεταγμένη υπηρεσία που μπορεί να επιβάλει περιβαλλοντικές συμπεριφορές σε 850.000 εργαζόμενους, ενώ ταυτόχρονα δαπανά 50 δισεκατομμύρια ετησίως που μπορεί μέρος αυτών να τα εξοικονομήσει και ένα άλλο μέρος να τα διοχετεύσει στην πράσινη αγορά. Χάρης ΚουγιουμτζόπουλοςΔημοσιογράφος Τοπικής Αυτοδιοίκησης  
"
297,https://myxalandri.gr/apopseis/19949-as-riksoume-fos-stous-aoratous-anthropous-tis-mimis-gasoyka,"
Με αφορμή την Παγκόσμια Ημέρα Ατόμων με Αναπηρία, στις 3 Δεκεμβρίου Αποτελούν περίπου το μισό πληθυσμό παγκοσμίως, ΑΛΛΑ δεν τους βλέπουμε συχνά στον δρόμο ή στις καθημερινές δραστηριότητες π.χ. αθλητισμό, εργασία, καταστήματα, στο σχολείο κ.α. Στο συγκεκριμένο άρθρο, ως αόρατοι άνθρωποι, αναφέρονται τα ανάπηρα άτομα (που τα σώματά τους φέρουν κάποια κινητική, αισθητηριακή, νοητική, γνωσιακή και ψυχιατρική βλάβη) και αποτελούν το 15-18% του παγκόσμιου πληθυσμού. Προσθέτοντας τον εμποδιζόμενο πληθυσμό (ηλικιωμένοι/ες, γονείς με παιδικά καροτσάκια, προσωρινούς τραυματίες και εγκυμονούσες), το ποσοστό αυξάνεται πάνω από το 45%. Οι δυσκολίες που αντιμετωπίζουν τόσο οι ανάπηροι/ες/α όσο και ο εμποδιζόμενος πληθυσμός αφορούν στην απρόσκοπτη μετακίνηση τους, στην επικοινωνία, καθώς και στις αντιλήψεις που συχνά τους προσάπτουν στερεοτυπικά χαρακτηριστικά πού αναπαράγουν τις διακρίσεις μεταξύ των ανθρώπων. Δόκιμη ορολογία Τα τελευταία χρόνια παρατηρείται μία τάση προς τη χρήση δόκιμων όρων, που δείχνουν τη ροπή προς το σεβασμό και την αποδοχή των ανθρώπινων δικαιωμάτων.  Τι ισχύει όμως για τον ανάπηρο πληθυσμό; Ποιοι είναι οι όροι που χρησιμοποιούνται ευρέως και γιατί κάποιοι είναι προσβλητικοί ή/ και κρύβουν μη αποδοχή;  Ο όρος Άτομα Με Ειδικές Ανάγκες (ΑΜΕΑ) - είναι ένας παρωχημένος  όρος ο οποίος θεωρείται προσβλητικός μιας και όλοι οι άνθρωποι έχουμε τις ίδιες ανάγκες απλά τις εκφράζουμε και τις ικανοποιούμε διαφορετικά. Ο  όρος ΑΜΕΑ αντικαταστάθηκε και κατοχυρώθηκε από το Σύνταγμα το 2000 από τον όρο Άτομα με Αναπηρία (ΑμεΑ) - και υποδηλώνει ότι το άτομο διαχωρίζεται από την αναπηρία του και απλά τη φέρει όπως π.χ. είναι άνθρωπος με ελληνική καταγωγή. Κάποιοι επαγγελματίες, θεωρητικοί ακόμα και ανάπηροι προτιμούν να χρησιμοποιείται ο όρος «Άνθρωποι με Αναπηρίες» γιατί δηλώνει και εστιάζει στην αξία του ανθρώπου. Συχνά ακούγεται ο ανυπόστατος και αυθαίρετος όρος «Άτομα με ειδικές δεξιότητες/ικανότητες», ο οποίος παρ’ όλο που θέλει να δώσει θετικό πρόσημο, ουσιαστικά αποδίδει στα ανάπηρα άτομα μη ισότιμα ανθρώπινα χαρακτηριστικά, που ενισχύουν την διάκριση. Τέλος ο όρος «ανάπηρα άτομα» ή «ανάπηρος/η/ο» εκφράζει τους δικαιωματικούς αναπήρους που ισχυρίζονται ότι η αναπηρία δεν είναι μόνο ένα προσάρτημα αλλά ένα ουσιώδες μέρος του εαυτού μας. Είναι η ταυτότητα που φέρουμε μίας και η αναπηρία είναι μία ζώσα κατάσταση. Η ταυτότητα μας έχει δομηθεί με την δεδομένη κατάσταση της βλάβης μας και δεν την αρνιόμαστε ούτε την κρύβουμε. Οι παραπάνω όροι είναι πολιτικοί, κοινωνικοί και διαφορετικοί μεταξύ τους.  Μοντέλα της αναπηρίας Στο πεδίο της αναπηρίας υπάρχει μία μακροχρόνια διαμάχη μεταξύ της βιολογικής και της κοινωνικής κατανόησης του τι είναι αναπηρία και πώς αυτή εκλαμβάνεται, ανάλογα με τα κοινωνικά και ιστορικά γεγονότα κάθε περιόδου. Επικρατούσες κατηγορίες είναι το ατομικό/ιατρικό μοντέλο και το κοινωνικό μοντέλο. Στο μεν ατομικό/ιατρικό μοντέλο επικρατεί η μονοδιάστατη σύνδεση της αναπηρίας με το έλλειμμα/βλάβη που φέρει ο άνθρωπος -που συνήθως αναφέρεται ως «περιστατικό»- που περιγράφεται με ιατρικούς όρους και θεωρείται ότι ζει μία προσωπική τραγωδία. Το μοντέλο αυτό επικράτησε μέχρι και τη δεκαετία του ‘80 και υποστήριζε ότι οι κοινωνικοί περιορισμοί που αντιμετωπίζουν οι ανάπηροι οφείλονται στις δικές τους φυσικές δυσλειτουργίες. Είναι κατανοητό ότι αυτή η θεώρηση υποβαθμίζει την ποιότητα ζωής του ανάπηρου ατόμου αφού έχει ως στόχο τη «θεραπεία» του, έτσι ώστε να μπορέσει να ζήσει μία πιο «κανονική ζωή». Η κοινωνία έχει ως υποχρέωση την επένδυση στις υπηρεσίες υγείας αλλά και σε «ειδικές υπηρεσίες» π.χ. σχολεία -ώστε να αντιμετωπιστεί ιατρικά η αναπηρία, να αποκατασταθεί ή να βελτιωθεί η δυσλειτουργία που έχει προκαλέσει τη βλάβη και φυσικά οι μη ανάπηροι άνθρωποι «οφείλουν» να στηρίζουν με φιλανθρωπίες την παροχή αυτών των υπηρεσιών. Η εποχή αυτή άφησε ένα βαθιά χαραγμένο στερεότυπο και αντίληψη ότι το ανάπηρο άτομο είναι «μη λειτουργικό ή ανίκανο». Περιγραφή εικόνας: Δυο κύκλοι ο ένας δίπλα στον άλλο. Κάτω από τον πρώτο κύκλο γράφει «Ατομικό / Ιατρικό μοντέλο», μέσα στον κύκλο σκίτσο όρθιου ανθρώπου με κατσουφιασμένη έκφραση προσώπου, πάνω από το κεφάλι του η λέξη «Το άτομο». Γύρω του στην φορά ρολογιού (τοποθετημένα στο 12,1,4,6,8,11 ) 6 βέλη. Το κάθε βέλος ξεκινά από τη λέξη «πρόβλημα» και τον δείχνουν. Ακόμη και η μπλούζα του γράφει «The problem». Κάτω από τον δεύτερο κύκλο γράφει «Κοινωνικό μοντέλο». Μέσα στον κύκλο σκίτσο όρθιου ανθρώπου με ήρεμη έκφραση προσώπου, πάνω από το κεφάλι του η λέξη «κοινωνία». Γύρω του στην φορά ρολογιού (τοποθετημένα στο 12,,4,6,8,11 ) 6 βέλη που ξεκινούν από αυτόν και έχουν φορά προς την περιφέρεια του κύκλου. Το κάθε βέλος δείχνει τη λέξη «εμπόδια».   Στον αντίποδα του ατομικού/Ιατρικού μοντέλου έχουμε το Κοινωνικό μοντέλο που αναδύθηκε από τους ίδιους τους ανάπηρους στη δεκαετία του ’70. Συγκεκριμένα οι UPIAS (Union of the Physically Impaired Against Segregation) έθεσαν το ζήτημα της καταπίεσης και της κοινωνικής περιθωριοποίησης που βιώνουν τα ανάπηρα άτομα στην καπιταλιστική κοινωνία και διαχώρισαν την αναπηρία από τη βλάβη δηλώνοντας ότι «η θέση μας για την αναπηρία είναι ξεκάθαρη, κατά την άποψή μας είναι η κοινωνία που καθιστά ανάπηρα τα άτομα με φυσικά ελαττώματα. Η αναπηρία είναι κάτι που επιβάλλεται επιπλέον της βλάβης».   Παρ’ όλο που κάποιες ασθένειες μπορεί να προκαλέσουν βλάβη, η αναπηρία δεν είναι ασθένεια άρα το ζητούμενο δεν είναι η θεραπεία και φυσικά δεν αρνείται τη χρησιμότητα των γιατρών, εφόσον συντρέχει θέμα υγείας. Τα ανάπηρα άτομα αντιμετωπίζουν κοινωνικά προβλήματα με τρόπο που τα καθιστούν απομονωμένα και αποκλεισμένα από μία καθολική συμμετοχή στην κοινωνία, συνεπώς τα ανάπηρα άτομα είναι μία καταπιεσμένη κοινωνική ομάδα. Περιγραφή εικόνας: Ένα σκίτσο που δείχνει μια χιονισμένη εξωτερική σκάλα κτιρίου που έχει δίπλα της παράλληλα μια ράμπα με κουπαστές. Μπροστά από τη σκάλα φαίνονται οι πλάτες παιδιών, το ένα παιδί χρησιμοποιεί αναπηρικό αμαξίδιο. Στη σκάλα υπάρχει ένας ενήλικας που κρατάει φτυάρι και μερικά σκαλιά έχουν μισοκαθαριστεί από το χιόνι. Όλοι φοράνε χειμωνιάτικα ρούχα και σκουφί ή κασκέτο. Το ανάπηρο παιδί λέει στον ενήλικα :- «μπορείτε σας παρακαλώ να καθαρίσετε τη ράμπα;». Ο  ενήλικας του απαντά: «όλα αυτά τα άλλα παιδιά περιμένουν να καθαρίσω τις σκάλες. Όταν τελειώσω τις σκάλες τότε θα σου καθαρίσω τη ράμπα». Το ανάπηρο παιδί του απαντά «Μα αν καθαρίσετε τη ράμπα, θα μπορέσουμε να μπούμε όλοι μέσα».                              Εν κατακλείδι, στόχος όλων μας είναι η κοινωνία να συμπεριλαμβάνει σε κάθε έκφανση της ζωής όλα τα άτομα ως αναπόσπαστα μέλη της κοινωνίας που αξίζουν το σεβασμό της οντότητας τους και να μεριμνήσει για την αποδοχή της ποικιλομορφίας, την δομική προσβασιμότητα αλλά και την πρόσβαση στο περιεχόμενο.  Κείμενο για όλες/ους/α-Easy to read (Για ανθρώπους με νοητική βλάβη ή/και περιορισμένο λεξιλόγιο). Σε όλο τον κόσμο υπάρχουν πολλοί ανάπηροι άνθρωποι αλλά επειδή δεν τους συναντάμε συχνά στο δρόμο ή στο γήπεδο στο σχολείο ή στη δουλειά μας τους ονομάζω «αόρατοι άνθρωποι». Οι ανάπηροι είναι αόρατοι άνθρωποι γιατί αντιμετωπίζουν πολλές δυσκολίες όταν βγαίνουν έξω από το σπίτι τους. Οι δυσκολίες που αντιμετωπίζουν είναι ότι δεν υπάρχουν ράμπες ότι παρκάρουν τα αυτοκίνητα τα πεζοδρόμια ότι ο κόσμος τους κοιτάζει περίεργα. Παλιά τους ανάπηρους τους λέγανε Άτομα με Ειδικές Ανάγκες (ΑμεΑ) όμως Όλοι οι άνθρωποι έχουμε τις ίδιες ανάγκες. Από το 2000 και μετά λέμε άτομα με αναπηρία. Κάποιοι άνθρωποι χρησιμοποιούν τις λέξεις Άτομα με Ειδικές Δεξιότητες είναι ειδικές ικανότητες όμως οι ανάπηροι άνθρωποι δεν έχουνε κάποια διαφορετικά χαρακτηριστικά από τους άλλους ανθρώπους. Τέλος υπάρχουν και κάποιοι άλλοι άνθρωποι που περιγράφουν τον εαυτό τους ως ανάπηρο. Πολύ παλιά οι ανάπηροι άνθρωποι δούλευαν στα χωράφια και ζούσαν με τις οικογένειές τους σιγά-σιγά αυτό άλλαξε και πολλοί ανάπηροι άφησαν τις οικογένειές τους και μπήκαν μέσα σε ιδρύματα. Δεν υπήρχε νομοθεσία για τα δικαιώματα των αναπήρων αυτό έγινε για πρώτη φορά το 1975. Σιγά-σιγά ψηφίστηκαν και άλλοι νόμοι που αφορούσαν την εκπαίδευση την επαγγελματική αποκατάσταση τις ανάπηρες γυναίκες και τα δικαιώματα όλων των αναπήρων. Υπάρχουν δύο γνώμες -που στο πανεπιστήμιο της λένε μοντέλα- για την αναπηρία η πρώτη λέγεται ατομικό Ιατρικό μοντέλο και πιστεύει ότι οι ανάπηροι είναι άρρωστη που πρέπει να γίνουν Καλά όπως οι άνθρωποι που δεν έχουν αναπηρία. Το δεύτερο λέγεται κοινωνικό μοντέλο και λέει ότι η κοινωνία που ζούμε δεν έχει φροντίσει για να μπορούν ΌΛΟΙ οι άνθρωποι να κάνουν τα ίδια πράγματα με το δικό τους τρόπο. Η κάθε κοινωνία πρέπει να φροντίζει έτσι ώστε οι άνθρωποι να σέβονται ο ένας τον άλλον και να μπορούνε να έχουν ίσες ευκαιρίες.  *Η κ. Δήμητρα Γκασούκα είναι ανάπηρη κοινωνική λειτουργός - Msc Disability Management in work and rehabilitation Δημοτική σύμβουλος με την «Αντίσταση για τους πολίτες του Χαλανδρίου» Μέλος της Κίνησης Χειραφέτησης Αναπήρων-ΜΗΔΕΝΙΚΗ ΑΝΟΧΗ Μέλος του τμήματος Αναπηρικής πολιτικής του ΣΥΡΙΖΑ-ΠΣ Συνδιαχειρίστρια της διαδικτυακής ομάδας «Ανάπηρες Γυναίκες»   Ημερομηνίες ορόσημα για την αναπηρία Σε μία σύντομη ιστορική αναδρομή,  τα ανάπηρα άτομα κατείχαν διαφορετική θέση στην κοινωνία πριν από τη βιομηχανική επανάσταση, μιας και βοηθούσαν στις αγροτικές εργασίες και ήταν μέρος της κοινωνίας. Με την έναρξη της βιομηχανικής επανάστασης που οι απαιτήσεις της εργασίας ήταν εκτός κατοικίας ή χωριού και οι ρυθμοί εργασίας επιταχύνθηκαν, η κοινωνία αναγκάστηκε να αναπτύξει άσυλα και ιδρύματα για τη φιλοξενία των αναπήρων που τους εξοστράκισε σε αυτά. Το 1948, ψηφίζεται η  Οικουμενική Διακήρυξη των Δικαιωμάτων του Ανθρώπου, που υιοθετήθηκε από τη Γενική Συνέλευση των Ηνωμένων Εθνών, κι εγγυάτο τα δικαιώματα για όλους τους ανθρώπους παντού στον κόσμο. Συγκεκριμένα στο άρθρο 25(1) αναφέρει: «Ο καθένας έχει δικαίωμα σε ένα βιοτικό επίπεδο ικανό να εξασφαλίσει στον ίδιο και στην οικογένεια του υγεία και ευημερία- και ειδικότερα τροφή, ρουχισμό, κατοικία, ιατρική περίθαλψη- όπως και τις απαραίτητες κοινωνικές υπηρεσίες. Έχει ακόμα δικαίωμα σε ασφάλιση για την ανεργία, την αρρώστια, την αναπηρία, τη χηρεία, τη γεροντική ηλικία, όπως και για όλες τις άλλες περιπτώσεις που στερείται τα μέσα της συντήρησής του, εξαιτίας περιστάσεων ανεξαρτήτων της θέλησης του». Το 1966, ψηφίστηκε το Διεθνές Σύμφωνο για τα Ατομικά και Πολιτικά Δικαιώματα και το Διεθνές Σύμφωνο για τα Οικονομικά, Κοινωνικά και Πολιτιστικά Δικαιώματα. Στο άρθρο 2(1) αναφέρεται ότι «τα συμβαλλόμενα κράτη αναλαμβάνουν την υποχρέωση να σέβονται και να εγγυώνται σε όλα τα άτομα που βρίσκονται στην επικράτειά τους και υπάγονται στη δικαιοδοσία τους τα δικαιώματα που αναγνωρίζονται στο παρόν σύμφωνο, χωρίς καμία διάκριση, ιδίως φυλής, χρώματος, γένους, γλώσσας, θρησκεύματος, πολιτικών ή άλλων πεποιθήσεων, εθνικής ή κοινωνικής προέλευσης, περιουσίας, γέννησης ή κάθε άλλης κατάστασης. Παρόλο που δεν κάνει καμία συγκεκριμένη αναφορά στην αναπηρία, συμπεραίνουμε ότι μπορεί να συμπεριληφθεί στον ορισμό «άλλη κατάσταση». Το 1975, έχουμε την πρώτη διακήρυξη για τα δικαιώματα των Ατόμων Με Ειδικές Ανάγκες, που ήταν το πρώτο διεθνές έγγραφο που επιχείρησε να ορίσει την αναπηρία. Το 1979, ψηφίζεται η πρώτη διακήρυξη για τα δικαιώματα των κωφών και τυφλών, ενώ το 1983 συναντάμε τη σύμβαση για την επαγγελματική αποκατάσταση και απασχόληση Ατόμων Με Ειδικές Ανάγκες. Το 1989, η σύμβαση για τα δικαιώματα του παιδιού δεν περιλαμβάνει ανάπηρα παιδιά και τα διαχωρίζει σε ξεχωριστά άρθρα π.χ. άρθρο 23. Το 1991, η δημοσίευση των αρχών για την προστασία των ατόμων με ψυχικές παθήσεις και βελτίωση της ψυχικής υγείας εστίασε στην μεγιστοποίηση της προστασίας καθώς και την αντιμετώπισή τους με ανθρωπιά και αξιοπρέπεια. Την ίδια χρονιά, η επιτροπή για την εξάλειψη όλων των μορφών διακρίσεων κατά των Γυναικών εξέδωσε τη Γενική Σύσταση 18 με στόχο να καταδείξει τη διπλή μειονεξία των ανάπηρων γυναικών, γεγονός που τις καθιστά ευάλωτες σε διακριτική μεταχείριση. Η  διακήρυξη του Πεκίνου το 2000, καλεί τους συμμετέχοντες για την παροχή ενός υψηλότερου βιοτικού επιπέδου τη συμμετοχή και την εξάλειψη των διακρίσεων των αναπήρων. Τέλος, το 2007 η σύμβαση για τα δικαιώματα των ατόμων με αναπηρία τονίζει ότι «όλα τα πρόσωπα με αναπηρία πρέπει να απολαμβάνουν όλα τα ανθρώπινα δικαιώματα και τις θεμελιώδεις ελευθερίες». Στο σημείο αυτό θα ήταν σοβαρή παράλειψη να μην αναφέρουμε την εξέγερση των τυφλών στην Ελλάδα το 1976, που συνέβαλαν στην δημιουργία του αναπηρικού κινήματος στην χώρα μας. Μέσα στο αγωνιστικό κλίμα της Μεταπολίτευσης, μια «περιθωριακή ομάδα», με τα δεδομένα της εποχής, οι τυφλοί πολλοί από τους οποίους ήταν επαίτες, εξεγέρθηκαν απέναντί στην εκκλησία, στο κράτος, στα δικαστήρια και στην αστυνομία ζητώντας «Ψωμί, Παιδεία και όχι Επαιτεία».  
"
283,https://myxalandri.gr/apopseis/14984-manos-kranidis-oi-forologikes-meioseis-proti-othisi-gia-to-anaptyksiako-alma,"
Η νέα κυβέρνηση ξεκίνησε να υλοποιεί μια πολιτική μείωσης φόρων, εισφορών και επιβαρύνσεων, η οποία είναι θετική για την πραγματική οικονομία, δίνοντας μια πρώτη μαζική ώθηση για το απαιτούμενο αναπτυξιακό άλμα. Η άποψη του Μάνου Κρανίδη, Πολιτικού μηχανικού ΕΜΠ, MSc, CEO, της «Krama Property», μέλους Δ.Σ. ΠΟΜΙΔΑ, προέδρου ΕΝΙΒΟΠΑ  Οι θετικές πλευρές είναι δύο κατά κύριο λόγο: Πρώτον, η ενίσχυση του διαθέσιμου εισοδήματος των νοικοκυριών και η μεγαλύτερη δυνατότητά τους για κατανάλωση και επενδύσεις. Δεύτερον, η ενίσχυση της ψυχολογίας, του οικονομικού κλίματος, της αναγκαίας και ικανής συνθήκης για ισχυρή ανάπτυξη. Και τα δύο αυτά φαινόμενα ενισχύουν την ενεργό ζήτηση της οικονομίας, άρα και προσθέτουν ουσιαστικά στον εθνικό στόχο του αναπτυξιακού άλματος ρυθμό ανάπτυξης ΑΕΠ άνω του 4%. Για τον κλάδο των ακινήτων οι κύριες μειώσεις έχουν μαζική επιρροή, ως κάτωθι: Α. Μείωση του ΕΝΦΙΑ, κατά 22% μεσοσταθμικά από το 2019 και 10% για το 2020. Είναι οριζόντιο μέτρο που άμεσα βελτιώνει το διαθέσιμο εισόδημα των 5,5 εκατ. ιδιοκτητών, άρα και την καταναλωτική και επενδυτική τους δυνατότητα, αφού θα πληρώσουν όλοι λιγότερο ενιαίο φόρο ακινήτων για το 2019. Ομως ακόμη παραμένει το πρόβλημα της αντιαναπτυξιακής διπλής δομής του φόρου, ανά ακίνητο και περιουσία, και κατηγορίες ακινήτων υποφορολογούνται, όπως τα εκτός σχεδίου ακίνητα. Β. Τριετής αναστολή του ΦΠΑ για τις νεόδμητες οικοδομές (άδεια οικοδομής 2006 και μετά) και του φόρου υπεραξίας πωλητή στις μεταβιβάσεις ακινήτων. Είναι μέτρα που μειώνουν άμεσα το κόστος μεταβίβασης ακινήτων και υποστηρίζουν την αξιοποίηση πολλών νεόδμητων ακινήτων (και 10ετίας-12ετίας) που παραμένουν απούλητα και αναξιοποίητα. Επίσης, δίδει κίνητρο για διεθνή ζήτηση προς νεόδμητα ακίνητα, άρα κινητοποιεί νέες επενδύσεις στην οικοδομή, με θετική προφανώς επιρροή σε δημόσια έσοδα, θέσεις εργασίας, ανάπτυξη κ.λπ. Γ. Εκπτωση δαπανών μέχρι 40% από εργασίες ανακαίνισης, ενεργειακής ή αισθητικής αναβάθμισης. Δυνατό πρόσθετο κίνητρο, με μεγάλη άμεση απόδοση, για εκατομμύρια ιδιοκτήτες να προβούν στις αναγκαίες άμεσες επενδύσεις ανακαίνισης των χιλιάδων ακινήτων παλαιότητας, και δη των διατηρητέων που ρημάζουν. Με το μέτρο αυτό θα ενισχυθούν σημαντικά, με υγιή βιώσιμο τρόπο, η φορολογητέα ύλη, ο όγκος επενδύσεων, τα φορολογικά έσοδα, οι θέσεις εργασίας και η ανάπτυξη. Οι λοιπές σταδιακές μειώσεις ή καταργήσεις φόρων εισοδήματος, ασφαλιστικών εισφορών, τέλους επιτηδεύματος και έκτατης εισφοράς επίσης θα έχουν μαζική αναπτυξιακή επιρροή και απαιτείται η τάχιστη εφαρμογή τους. Είναι σαφές ότι σήμερα στην Ελλάδα της υπερφορολόγησης η αναπτυξιακή πολιτική οφείλει να στηρίζεται σε ένα φορολογικό σύστημα αυστηρό, απλό, με κίνητρα και χαμηλούς συντελεστές και όχι σε φόρους απρόσοδης κατοχής περιουσιακών στοιχείων. Είναι η πρώτη ώθηση, με μαζική θετική επιρροή, για τις πολλές μικρές «νίκες» στην πραγματική οικονομία που απαιτούνται για το αναπτυξιακό άλμα. Πηγή: www.real.gr  Μάνος Κρανίδης: Μειώσεις φόρων στα ακίνητα Οι μειώσεις φόρων είναι μια 1η ώθηση για το αναπτυξιακό άλμα.  
"
254,https://myxalandri.gr/penaki/14542-poio-pasignosto-prosopo-ekane-diakopes-me-tsipra-kai-polaki-stin-kriti-to-pasxa-geloiografia-tou-panou-iatridi,"
Μετά την είδηση ΣΟΚ για τις διακοπές του Πρωθυπουργού Αλέξη Τσίπρα, πέρυσι το καλοκαίρι στο κότερο, νέα καυτά ντοκουμέντα έρχονται στο φως της δημοσιότητας για τις φετινές Πασχαλινές διακοπές του Αλέξη Τσίπρα, στο Ροδάκινο Κρήτης μαζί με τον αναπληρωτή Υπουργό Υγείας Παύλο Πολάκη. Γελοιογραφικό ενσταντανέ που παρουσίασε αποκλειστικά, γνωστή κρητική εφημερίδα και αναδημοσίευσε το Μyxalandri.gr, εκθέτει ακόμη περισσότερο τους δύο άντρες ενόψει και των προσεχών εκλογών. Συγκεκριμένα, φαίνεται πως την παρέα συμπλήρωνε και τρίτος άντρας που κρυβόταν επιμελώς. Το πενάκι του γελοιογράφου όμως κατάφερε να τον απαθανατήσει... Διαβάστε τη συνέχεια &amp;nbsp;
"
240,https://myxalandri.gr/penaki/18889-ta-oxi-tou-simera-geloiografia-tou-panou-iatridi,"
Ορισμένα στρατηγικά σημεία του Ελληνικού εδάφους ή υδάτων αν το θέλεις, δεσμεύει κάθε τόσο η Τουρκία με επαναλαμβανόμενες NAVTEX για έρευνες για πετρέλαια και υδρογονάνθρακες, αλλά χωρίς μωρέ να θέλει να θίξη οπωσδήποτε την κυριαρχίαν και την ανεξαρτησίαν της Ελλάδος. Αν σου θυμίζει κάτι η παραπάνω πρόταση, θα σου πω ότι είναι σταχυολόγηση ορισμένων σημείων του Ιταλικού τελεσίγραφου που επιδόθηκε στον Ιωάννη Μεταξά τα ξημερώματα της 28ης Οκτωβρίου 1940, ελαφρώς προσαρμοσμένα στας σημερινάς συνθήκας... Διαβάστε τη συνέχεια στο www.panosiatridis.gr
"
268,https://myxalandri.gr/penaki/19229-ta-prota-genethlia-tou-koronoioy-geloiografia-tou-panou-iatridi,"
Εχθές, Παρασκευή 26 Φεβρουαρίου 2021, ολοκληρώθηκε ένας χρόνος με την πανδημία του Κορονοϊού στην Ελλάδα. Πέρυσι, τέτοια μέρα, μάθαμε για το πρώτο επιβεβαιωμένο κρούσμα στην Θεσσαλονίκη. Ύστερα ακολούθησαν όλα αυτά τα φοβερά που βιώνουμε μέχρι σήμερα. Εφαρμόστηκαν δυο πανελλαδικές καραντίνες και μια τρίτη προσαρμοσμένη που &quot;τρέχει&quot; αυτές τις μέρες σε περιφέρειες που τα πράγματα είναι πιο δύσκολα. Είχαμε ρεκόρ, 3.316 κρουσμάτων σε μια μέρα στις 12 Νοεμβρίου 2020, 121 νεκρών στις 28 Νοεμβρίου και 622 διασωληνωμένων στις 3 Δεκεμβρίου σύμφωνα με την Ημερήσια ενημέρωση. Με την εκπνοή του 2020, ξεκίνησαν οι πρώτοι εμβολιασμοί εγκαινιάζοντας μια νέα εποχή σε σχέση με τον covid-19 δημιουργώντας αισιοδοξία για το μέλλον... Διαβάστε τη συνέχεια στο www.panosiatridis.gr
"
23,https://myxalandri.gr/mymag/21417-kathistiki-ergasia-pos-oi-anatomikes-karekles-prostateyoun-tin-ygeia-mas,"
Ο σύγχρονος τρόπος εργασίας έχει μετατρέψει ένα μεγάλο μέρος των εργαζόμενων σε “πρωταθλητές” του καθίσματος. Παρότι πολλοί είναι αυτοί που υποτιμούν τις αρνητικές επιδράσεις που μπορεί να έχει αυτός ο τρόπος εργασίας όταν δεν λαμβάνονται τα κατάλληλα μέτρα, είναι γεγονός ότι καθιστική εργασία δεν είναι καθόλου “αθώα”. Η “παγίδα” της εργασίας μπροστά στην ακτινοβολία της οθόνης του υπολογιστή, που πολλές φορές αποσυντονίζει την αίσθηση του χρόνου, σε συνδυασμό με την πίεση για μεγαλύτερη παραγωγικότητα, αποτελούν παράγοντες που μπορούν κυριολεκτικά να καθηλώσουν τον εργαζόμενο σε μία καρέκλα για πολλές συνεχόμενες ώρες σε καθημερινή βάση. Αυτό και μόνο το γεγονός είναι αρκετό για να αντιληφθεί κανείς, πόσο σημαντικός είναι πραγματικά ο ρόλος της καρέκλας γραφείου για το επίπεδο ποιότητας που απολαμβάνει ο εργαζόμενος και κατ’ επέκταση, για το επίπεδο ασφάλειας με το οποίο προασπίζει την υγεία του. Τα οφέλη της σωστής καρέκλας γραφείου για την καθιστική εργασία Πιο συγκεκριμένα, οι εργονομικές καρέκλες σχεδιάζονται με γνώμονα την ανατομία και την άνεση των ατόμων που κάθονται για μεγάλο χρονικό διάστημα. Υπάρχουν διάφορα χαρακτηριστικά και σχεδιαστικά στοιχεία που καθιστούν αυτούς τους τύπους καρέκλας ευεργετικούς για την υγεία μας:  Υποστήριξη της σωστής στάσης: Οι ανατομικές καρέκλες διαθέτουν ψηλή πλάτη και ειδικά σχεδιασμένες ζώνες που υποστηρίζουν τη φυσιολογική καμπυλότητα της σπονδυλικής στήλης. Με αυτό τον τρόπο παρέχουν σωστή στήριξη στη μέση και τον αυχένα, μειώνοντας τον κίνδυνο, αλλά και τη συχνότητα πόνων και παθήσεων όπως η οσφυαλγία και οι αυχενικοί πόνοι. Ρύθμιση μεγέθους. Οι καλές εργονομικές καρέκλες προσφέρουν διάφορες ρυθμίσεις ώστε ο χρήστης να την προσαρμόσει ανάλογα με τον σωματότυπό του. Τέτοιες ρυθμίσεις είναι: ρύθμιση ύψους, ρύθμιση βάθους καθίσματος, ρύθμιση οσφυϊκής υποστήριξης, ρύθμιση του ύψους των μπράτσων, ρύθμιση του προσκέφαλου. Μηχανισμός ανάκλισης synchro: ο μηχανισμός ανάκλισης είναι η καρδιά μιας εργονομικής καρέκλας μια και επιτρέπει στον χρήστη να αλλάζει στάσεις στην καρέκλα ώστε να κινούνται οι μύες και να κυκλοφορεί το αίμα σωστά. Ανατομικό κάθισμα: Οι εργονομικές καρέκλες συνήθως διαθέτουν κάθισμα από ειδικά διαμορφωμένη πολυουρεθάνη που απορροφά σωστά τους κραδασμούς. Ένα καλό κάθισμα μειώνει την πίεση στο σημείο επαφής και προσφέρει άνεση και ανακούφιση κατά τη διάρκεια της πολύωρης καθιστικής εργασίας. Κατάλληλη κατανομή βάρους: Οι ανατομικές καρέκλες σχεδιάζονται για να διανέμουν ομοιόμορφα το βάρος του σώματος κατά μήκος του καθίσματος και της πλάτης. Αυτό μειώνει την πίεση σε συγκεκριμένα σημεία και προλαμβάνει την εμφάνιση πόνου και αναπτύξεων παραμορφώσεων.  Συμπεράσματα  Οι εργονομικές καρέκλες αποτελούν την ιδανική επιλογή για όσους εργάζονται καθιστικά για πολλές ώρες σε καθημερινή βάση. Προστατεύουν την υγεία μας παρέχοντας την απαραίτητη στήριξη και άνεση για τη σωστή στάση του σώματος, μειώνοντας σημαντικά τον κίνδυνο εμφάνισης πόνων στη μέση, τον αυχένα και άλλα προβλήματα που σχετίζονται με την καθιστική εργασία. Επιλέγοντας την κατάλληλη ανατομική καρέκλα, όχι απλώς απολαμβάνουμε μια ποιοτικότερη καθημερινότητα στη δουλειά, αλλά χτίζουμε τις βάσεις ώστε η αίσθηση ευεξίας να μας ακολουθεί και στην υπόλοιπη ζωή μας, μετά το γραφείο. Εμείς, αναζητήσαμε για εσάς τις καλύτερες καρέκλες γραφείου και προτείνουμε το ηλεκτρονικό κατάστημα της ErgoAction με την τεράστια ποικιλία σε καρέκλες υψηλής ποιότητας μέσα από μια διευρυμένη γκάμα τιμών για όλους:  Εργονομική καρέκλα γραφείου Active - Οικονομική και πλήρης  Εργονομική καρέκλα γραφείου Action chair VX - Βραβευμένη καρέκλα με πολύ μαλακό και ανατομικό κάθισμα    Εργονομική καρέκλα γραφείου Dolphin - Design και εργονομία σε κορυφαίο επίπεδο Εργονομική καρέκλα γραφείου Ergohuman Advanced - H πιο ολοκληρωμένη καρέκλα γραφείου σήμερα  
"
37,https://myxalandri.gr/apopseis/17875-anamniseis-apo-tin-paidagogo-kalliopi-moustaka-grafei-o-mathitis-tis-athanasios-xristakis,"
«Κλαίγαμε για αυτήν την περήφανη γυναίκα, την αγέρωχη, την αυστηρή αλλά και προσιτή, που ήταν για όλους μας, για τα παιδιά και το προσωπικό, μια αγκαλιά, μια ζεστασιά. Ήταν μοναδική. Ζούσε πολύ μπροστά από την εποχή της. Ήταν πρωτοπόρος σε όλα και όταν έφυγε από τη ζωή, το 1978, αντιπροσωπεία παιδιών της Παιδόπολης Βόλου παραβρέθηκε στη κηδεία της, άνδρες ενήλικοι τότε, και εναπόθεσε στο φέρετρο το βιβλίο της Πηνελόπης Δέλτα με τον τίτλο “Για την πατρίδα”. […] Μια λέξη έχω να πω μόνο. Η Καλλιόπη Μουστάκα είναι ο άνθρωπος φαινόμενο». Με αυτά τα συγκινητικά λόγια ο κ. Αθανάσιος Χρηστάκης, συνταξιούχος δάσκαλος-μουσικοσυνθέτης, αναθυμάται τη δασκάλα του Καλλιόπη Μουστάκα, με αφορμή την ξεχωριστή εκδήλωση στη μνήμη της σημαντικής παιδαγωγού και δωρήτριας του Αετοπούλειου Κέντρου που διοργάνωσε η Διεύθυνση Πολιτισμού του Δήμου Χαλανδρίου, στις 25 Νοεμβρίου 2019. Σε ένα χειμαρρώδες κείμενο που ο ίδιος το ονόμασε: «Αναμνήσεις από το πέρασμα της αείμνηστης Καλλιόπης Μουστάκα από την Παιδόπολη &quot;Αγία Σοφία&quot; Αγριάς Βόλου», γράφει ο μαθητής για τη δασκάλα του: «Την Καλλιόπη Μουστάκα την έχω ζήσει δύο ολόκληρα χρόνια. Απ΄ το καλοκαίρι του 1948, τότε που τοποθετήθηκε διευθύντρια, που αποκαλούνταν τότε «αρχηγός», στην Παιδόπολη Αγριάς του Βόλου, μέχρι το καλοκαίρι του 1950, τότε που αποχώρησε απ’ αυτό το ίδρυμα οριστικά. Όταν ήρθε η Καλλιόπη Μουστάκα σ’ αυτήν την Παιδόπολη, εγώ ήμουν 13 χρόνων, μαθητής της δεύτερης τάξης στο Γυμνάσιο. Ήμουν απ’ τα παιδιά που φύγαμε απ΄ τα χωριά μας, όπου είχε ενσκήψει η καταιγίδα του Εμφύλιου και βρήκαμε περίθαλψη στις Παιδοπόλεις. Ό,τι γράφω σ’ αυτό το χαρτί είναι βιώματα, όσα έχουν μείνει ανεξίτηλα μέσα μου, απ’ την παρουσία της Καλλιόπης Μουστάκα στη Παιδόπολη του Βόλου. »Με το που πάτησε το πόδι της η Καλλιόπη Μουστάκα σ’ αυτό το ίδρυμα όλα άλλαξαν. Προπαντός ο τρόπος διοίκησης. Ήταν πρωτοποριακός. Εμείς τα παιδιά ήμασταν αφάνταστα ευχαριστημένα. Καμιά από τις 54 παιδοπόλεις σ’ όλη την Ελλάδα δεν είχε τέτοια διοίκηση. Αυτό ήταν πλατιά αποδεδειγμένο και παραδεκτό. Όλος ο κόσμος το είχε μάθει και καλοτύχιζε εμάς τα παιδιά, που είχαμε τέτοια “αρχηγό”. Η Παιδόπολη αυτή τότε είχε γύρω στα 300 παιδιά. Η Καλλιόπη Μουστάκα τα χώρισε σε ομάδες. Από 25 παιδιά περίπου η κάθε ομάδα. Στην κάθε μία είχε δώσει το όνομα ενός διαμερίσματος της Ελλάδας. Μια ομάδα πήρε το όνομα “Θεσσαλία”, άλλη “Μακεδονία”, άλλες “Ήπειρος”, “Μοριάς”, “Κύπρος”, “Κρήτη” και ούτω καθεξής. Η κάθε ομάδα είχε την “κραυγή” της. Αυτή ήταν ένα ολιγόστιχο τραγουδάκι, τονισμένο στο σκοπό του πιο αντιπροσωπευτικού τραγουδιού του κάθε ελληνικού διαμερίσματος. Παράδειγμα: Η ομάδα «Θεσσαλία» είχε την κραυγή “της Θεσσαλίας τα παιδιά είν’ όλα αντρειωμένα σαν ελληνόπουλα”, τονισμένο στο σκοπό του θεσσαλικού τραγουδιού “τρία παιδιά βολιώτικα…”. Η ομάδα “Κρήτη” είχε τη κραυγή “Αν πας στη Κρήτη Κρητικέ χαιρέτα μας την Κρήτη, χαιρέτα μας και το βουνό, που λένε Ψηλορείτη”, τονισμένο στο σκοπό των κρητικών μαντινάδων και λοιπά. Τέσσερις ομάδες αποτελούσαν μια «Κοινότητα». Έτσι, η Παιδόπολη είχε τρεις Κοινότητες. Το ΑΙΓΑΙΟ, ΤΟ ΙΟΝΙΟ και τη ΜΕΣΟΓΕΙΟ. Οι τέσσερεις του ΑΙΓΑΙΟΥ στεγάζονταν σε ξεχωριστό θάλαμο. Όπως και οι ομάδες του ΙΟΝΙΟΥ και της ΜΕΣΟΓΕΙΟΥ στεγάζονταν σε ξεχωριστούς θαλάμους. Στο τέλος της υποστολής της σημαίας, αργά το απόγευμα, η κάθε ομάδα τραγούδαγε την “κραυγή” της. »Τα βράδια, μετά το φαγητό στη μεγάλη τραπεζαρία, οι τραπεζοκόμες μάζευαν τα πιάτα κι ό,τι άλλο, καθάριζαν τα τραπέζια κι εμείς τα παιδιά καθισμένα στους ξύλινους πάγκους περιμέναμε την καλή μας “αρχηγό”, την Καλλιόπη Μουστάκα, την “Πίτσα” μας, όπως τη λέγαμε, να ‘ρθει να μας διαβάσει από κάποιο βιβλίο. Λίγο - λίγο κάθε βράδυ. Η αδυναμία της ήταν τα βιβλία της Πηνελόπης Δέλτα. «Τα μυστικά του Βάλτου», «Τον καιρό του Βουλγαροκτόνου», «Για την Πατρίδα», και άλλα. Μας διάβασε κι άλλα πολλά βιβλία από διάφορους συγγραφείς. Η Καλλιόπη Μουστάκα είχε επίσης μεγάλη αδυναμία στους μεγάλους μας ποιητές Κωστή Παλαμά και ΄Αγγελο Σικελιανό. Απεχθανόταν πολύ την καθαρεύουσα. Μιλούσε άριστα τη δημοτική γλώσσα, και μάθαμε κι εμείς να τη μιλάμε. »Πολλές φορές οργάνωνε αξιόλογες θεατρικές παραστάσεις. Ανέβασε στη σκηνή έργα, όπως «Οι Ελεύθεροι πολιορκημένοι» του Σολωμού, «Ο Διγενής Ακρίτας» κ.α. Το καλοκαίρι του 1949 φρόντισε και κατασκευάστηκε από ξύλο σε υπαίθριο χώρο του ιδρύματος ένα υπέροχο αμφιθέατρο, στο πρότυπο του θεάτρου της Επιδαύρου χωρητικότητας περίπου 500 ατόμων. Εκεί η Καλλιόπη μας, ανέβασε το έργο του Αισχύλου «Πέρσες» σε μετάφραση του Γρυπάρη. Ηθοποιοί ήμασταν εμείς τα παιδιά. Είχε μεγάλη συμμετοχή το έργο αυτό. Απέσπασε τότε τις καλύτερες κριτικές. Η μοδίστρα της Παιδόπολης, η Γεωργία Αλεξάνδρου, για πολύ καιρό έραβε περσικές στολές για τους ηθοποιούς. Κατά διαστήματα παρουσίαζε μορφωτικές ραδιοφωνικές εκπομπές απ’ το ραδιοφωνικό σταθμό του Βόλου. »Η Καλλιόπη αγαπούσε στο έπακρο την καθαριότητα. Και μάθαμε κι εμείς να την αγαπούμε. Αποτελούσε για μας ζωντανό παράδειγμα σε όλα. Χτύπαγε παλαμάκια κι εμείς σαν τα κλωσσόπουλα τρέχαμε κοντά της. Ξέραμε πως κάτι μας ήθελε. Μας έλεγε: Μαζέψτε όλα τα σκουπιδάκια, τα χαρτάκια, τα ξερά φύλλα, κι ό,τι άλλο και φέρτε τα εδώ μπροστά μου. Γινόταν ένας μικρός σωρός κι εκείνη άναβε ένα σπίρτο και τα ‘καιγε. Είχε φτιάξει κι έναν «βωμό». Ο βωμός ήταν ένας σωρός από πέτρες κολλημένες με τσιμέντο, που σχημάτιζαν κώνο. Στην κορυφή του κώνου τοποθετήθηκε σταυρός από ακανόνιστο δρύινο ξύλο. Γύρω απ΄ τον βωμό, αργά το βράδυ, μαζεμένα όλα τα παιδιά και με σβησμένα τα φώτα κάναμε την προσευχή μας, που ήταν ένας ύμνος προς το Θεό. Πριν αρχίσει ο ύμνος, ο τόνος δινόταν από μια φυσαρμόνικα, που την έπαιζε κάποιο απ΄ τα παιδιά. «Η μέρα πάει, ο ήλιος πάει, στα βουνά πέφτει νύχτα βαθιά, σκοτεινιάζει κι ο Θεός μας φυλάει….». »Το πρωί που ξυπνούσαμε ντυνόμασταν, πλενόμασταν στις βρύσες και μετά ακολουθούσε η πρωινή γυμναστική. Μας την έκανε η ίδια η αρχηγός. Χωρίς να κάνουμε «γραμμές». Όπου βρισκόμασταν ο καθένας, χωρίς να μετακινούμαστε απ΄τη θέση μας, ακούγαμε τα παραγγέλματα της Καλλιόπης κι «εκτελούσαμε» την κάθε άσκηση. «Πηδηματάκια επί τόπου ωπ, ωπ, ωπ» έλεγε κι εμείς τα κάναμε. Κι άλλες πολλές ασκήσεις ελεύθερες κι ευχάριστες. Λες και ήταν παιχνίδι. »Ανάθεσε στον μπάρμπα-Βαγγέλη, που μάθαινε πολλά παιδιά την τέχνη της ξυλουργικής και της επιπλοποιίας, να φτιάξει ένα καραβάκι που το στολίζαμε τα Χριστούγεννα, αντί για Χριστουγεννιάτικο δέντρο. Η Καλλιόπη Μουστάκα δεν ήθελε ξενόφερτα έθιμα. Μοσχοβολούσε Ελλάδα. Επειδή ο Βόλος τότε δεν είχε ανώτερες κι ανώτατες Σχολές, η Καλλιόπη Μουστάκα φρόντισε, ώστε τα παιδιά που τελείωναν το γυμνάσιο να πηγαίνουν στην Παιδόπολη «Αγιος Δημήτριος» Θεσσαλονίκης, για ν’ ακολουθούν ανώτερες και ανώτατες σπουδές, ώστε να σταδιοδρομούν. Κι έγιναν άλλοι δάσκαλοι κι άλλοι καθηγητές κλπ. »Μας πήγαινε εκδρομές σε μέρη που παρουσίαζαν ιστορικό ενδιαφέρον όπως στο Βελεστίνο, πατρίδα του Ρήγα Φεραίου, στις Μηλιές, πατρίδα του Άνθιμου Γαζή και αλλού. Το καλοκαίρι, τα μεσημέρια μες τις ζέστες, πηγαίναμε σε κοντινό ελαιοπερίβολο, που είχε πολύ μεγάλα ελαιόδεντρα. Κάτω απ΄ την ελιά, στον ίσκιο της καθόταν μια ομάδα παιδιών. Έφτιαχνε έναν μεγάλο κύκλο με πέτρες που τις άσπριζε με ασβέστη. Μέσα σ’ αυτόν τον κύκλο κάθονταν τα παιδιά απολαμβάνοντας τη δροσιά και ακούγοντας την ομαδάρχη που διάβαζε κάποιο βιβλίο. Πολλές φορές εμείς τα παιδιά τρώγαμε για μεσημέρι εκεί. Μια φορά είχαμε πάει ημερήσια εκδρομή στις Μηλιές με το τραινάκι του Πηλίου. Έξω από το χωριό, σε μια μαγευτική τοποθεσία καθίσαμε για λίγο και μετά το ρίξαμε στο παιχνίδι. Περάσαμε πολύ ωραία. Το μεσημέρι στρώσαμε τραπεζομάντηλα στο γρασίδι και φάγαμε. Όσο να’ ναι, στο γύρω χώρο δημιουργήθηκαν σκουπίδια. Σε λίγο ακούσαμε την αρχηγό μας, την Καλλιόπη μας να λέει: Παιδιά, προτού να φύγουμε από δω, να αφήσουμε τον χώρο όπως τον βρήκαμε. Καθαρό, χωρίς σκουπίδια. Με το σκαπτικό μας εργαλείο που έφερα μαζί μου, θ’ ανοίξουμε ένα μικρό λάκκο, και μέσα εκεί θα θάψουμε τα σκουπίδια». Δεν πρόλαβε να τελειώσει τα λόγια της κι εμείς τα παιδιά μέσα σ’ ένα τέταρτο τα τελειώσαμε όλα. Κι αυτό έγινε χωρίς καταναγκασμό, αλλά με προθυμία κι αβίαστα. »Η Καλλιόπη Μουστάκα φρόντισε πάρα πολύ και για την ανάπτυξη του κλασσικού αθλητισμού. Δυο φορές την εβδομάδα ερχόταν απ’ το Β’ γυμνάσιο αρρένων Βόλου ο γυμναστής Παύλος Κουντούρης, που ανέπτυξε αξιόλογο κλασσικό αθλητισμό. Έβγαλε πολλούς αθλητές στο τρέξιμο, στο άλμα εις ύψους, στο ακόντιο, στο άλμα απλούν, τριπλούν κλπ. Δημιούργησε και δυο πολύ καλές ομάδες μπάσκετ και βόλεϊ. Σε κάποιο χώρο εγκαταστάθηκαν κούνιες και τραμπάλες. Κάθε μέρα σε κάποια αίθουσα μια ομαδάρχης επέβλεπε επί δύο ώρες τους μαθητές του γυμνασίου, που μελετούσαν τα μαθήματά τους της επόμενης μέρας. Η ιατροφαρμακευτική περίθαλψη των παιδιών ήταν τέλεια. Ο γιατρός ερχόταν κάθε μέρα στην Παιδόπολη. Αλλά και ο οδοντογιατρός εξέταζε ταχτικότατα τα παιδιά. Το βράδυ, πριν αρχίσουμε να τρώμε το φαγητό μας, πίναμε μια κουταλιά της σούπας μουρουνέλαιο. Αυτό γινόταν απ’ τις αρχές του Νοέμβρη μέχρι τα τέλη του Μάρτη. Κάθε μέρα, στις 11 η ώρα πριν το μεσημέρι στα αδύνατα παιδιά χορηγούνταν παραπανίσια τροφή. Άλλοτε ένα βραστό αυγό σε κάθε παιδί, άλλοτε μια φέτα ψωμί με φρέσκο βούτυρο ή μια φέτα ψωμί με ένα κομμάτι τυρί φέτα κλπ. »Τις Κυριακές τα παιδιά εκκλησιαζόμασταν στην εκκλησία της Αγριάς. Επειδή όμως η εκκλησία δε χωρούσε πολύ κόσμο τη μια Κυριακή εκκλησιαζόμασταν τα μισά παιδιά και την άλλη Κυριακή τα άλλα μισά. »Η Καλλιόπη Μουστάκα φρόντιζε για μας τα παιδιά τόσο σαν να ήταν δυο φορές μάνα μας. Είχε τέτοια επίδραση στο ψυχοσωματικό μας είναι, που μας έκανε να είμαστε παιδιά δημιουργικά, όχι δουλικά, να παίρνουμε πρωτοβουλία, να μην κάνουμε τίποτε με καταναγκασμό. Μας έκανε να έχουμε ελεύθερη σκέψη. Να μην είμαστε μεμψίμοιροι, ούτε πειθήνια όργανα, ούτε μοιρολάτρες. Μας έκανε να βλέπουμε τη ζωή με αισιοδοξία. Να κι ένα τραγουδάκι που μας έμαθε. «Αν ένα παιδί τύχει να σου πει πως είναι της Π.Α.Σ. (Παιδόπολη Αγία Σοφία), ποτέ να μη γελαστείς. Γιατί πάντοτε ψέματα θα σου πει αν δεν το ιδείς φαιδρό. Γιατί πάντα ένα παιδί της Π.Α.Σ. δεν θυμώνει, δεν δακρύζει. Κι αν ένα κακό πάθει μια φορά, ΕΥΘΥΜΟ ΕΥΘΥΣ ΓΕΛΑ». Μας έμαθε να μην έχουμε αυταπάτες. Να βλέπουμε τη ζωή κατάματα. Να αγωνιζόμαστε έτσι ώστε να επικρατεί η αλήθεια, όχι το ψέμα. Μας έκανε υπεύθυνα και δημιουργικά άτομα. ΟΥΔΕΠΟΤΕ μας έκανε αντικομμουνιστική προπαγάνδα. ΠΟΤΕ ΟΥΔΕΠΟΤΕ έδειξε αντιαριστερή συμπεριφορά. ΠΟΤΕ! Το φρόνιμα της ήταν δημοκρατικότατο. Κι ούτε είπε ποτέ κάτι κολακευτικό για τη Βασίλισσα. Ήταν αποκλειστικά προσηλωμένη στο εκπαιδευτικό της έργο και μόνο σ’ αυτό. »Τι να πρωτοθυμηθεί κανένας από το πέρασμα της αείμνηστης Καλλιόπης Μουστάκα απ΄ την Παιδόπολη του Βόλου. Αδρά άφησε τα ίχνη της στο πέρασμά της απ’ την Παιδόπολη του Βόλου. Ήταν ζωντανό παράδειγμα ελεύθερης σκέψης και δημοκρατικού ήθους. Απ’ τα χέρια της βγήκαν στην κοινωνία άνθρωποι ελεύθεροι, με θάρρος γνώμης. Βγήκαν ολοκληρωμένες προσωπικότητες. »Αν πω ότι, όταν έφευγε οριστικά απ’ την Παιδόπολη στο τέλος του καλοκαιριού του 1950 παιδιά και προσωπικό κλαίγαμε ασταμάτητα μ’ αναφιλητά, αυτό τα λέει όλα. Κλαίγαμε για αυτήν τη περήφανη γυναίκα, την αγέρωχη, την αυστηρή αλλά και προσιτή, που ήταν για όλους μας για τα παιδιά και το προσωπικό, μια αγκαλιά, μια ζεστασιά. Ήταν μοναδική. Ζούσε πολύ μπροστά από την εποχή της. Ήταν πρωτοπόρος σε όλα και όταν έφυγε από τη ζωή, το 1978, αντιπροσωπεία παιδιών της Παιδόπολης Βόλου παραβρέθηκε στη κηδεία της, άνδρες ενήλικοι τότε, και εναπόθεσε στο φέρετρο το βιβλίο της Πηνελόπης Δέλτα με τον τίτλο «Για την πατρίδα». Απ’ το έργο της Καλλιόπης Μουστάκα στη Παιδόπολη του Βόλου, όσα έχω γράψει είναι ελάχιστα. Μια λέξη έχω να πω μόνο. Η Καλλιόπη Μουστάκα είναι ο άνθρωπος φαινόμενο. Ας είναι αιώνια η μνήμη της!»  
"
122,https://myxalandri.gr/apopseis/13119-stis-14-septemvriou-1943-o-xalandraios-stefanos-troupakis-epese-iroika-maxomenos-sto-y-v-katsonis,"
Γράφει ο δημοτικός σύμβουλος Χαλανδρίου, Κώστας Αγγελής: Από τις άγνωστες σελίδες του Χαλανδρίου... Σαν σήμερα πριν από 75 χρόνια, στις 14 Σεπτεμβρίου 1943, το Υ/Β &quot;Κατσώνης&quot; εκτελώντας περιπολία κοντά στις ακτές του νότιου Πηλίου, ανέμενε τη διέλευση εχθρικού πλοίου, όταν εντοπίστηκε από το Γερμανικό Ανθυποβρυχιακό UJ-2101. Μετά τη ρίψη βομβών βάθους το &quot;Κατσώνης&quot; εξαναγκάστηκε σε ανάδυση και εξόρμηση διά πυροβόλου, αλλά εντοπίστηκε από το διώκτη του, με αποτέλεσμα να βυθιστεί Βόρεια της Σκιάθου (πηγή: Wikipedia). Από το πλήρωμα: νεκροί - αγνοούμενοι 31, αιχμάλωτοι 17 και διασωθέντες 3, που κατάφεραν να διαφύγουν κολυμπώντας. Ανάμεσα στους 31, ο κυβερνήτης του Υ/Β, Αντιπλοίαρχος Βασίλης Λάσκος αλλά και ο Χαλανδραίος Ύπαρχος του Υ/Β, Υποπλοίαρχος Στέφανος Τρουπάκης. Ο Τρουπάκης γεννήθηκε την 1-1-1916. Ήταν γιος του Γεράσιμου Τρουπάκη, Διευθυντή της Γεωπονικής Σχολής. Διέθετε σύμφωνα με αρχεία της εποχής, μια έκταση 30 στρεμμάτων στην περιοχή της Τούφας. Εκεί εργάζονταν πολλοί ντόπιοι σαν καλλιεργητές, νερουλάδες, περιβολάρηδες και εκεί περνούσε μεγάλα διαστήματα η οικογένεια. Για το λόγο αυτό τους θεωρούσαν Χαλανδραίους. Το σπίτι τους βρισκόταν στη γωνία Ηρακλειδών και Λευκών Ορέων, από όπου ξεκινούσε και το κτήμα τους, βόρεια και ανατολικά. Ο Στέφανος εισήλθε στις 8-10-1934 στη Σχολή Ναυτικών Δοκίμων και εξήλθε στις 27-9-1938 ως μάχιμος Σημαιοφόρος. Ακολούθως προήχθη σε Ανθυποπλοίαρχο στις 31-12-1940, σε Υποπλοίαρχο την 1-8-1943 και σε Πλωτάρχη επ&#039; ανδραγαθία, μετά θάνατον, στις 4-12-1943. Υπηρέτησε σε πλοία επιφάνειας, υποβρύχια και σε επιτελικές θέσεις. Κατά τη διάρκεια του Β&#039; Παγκοσμίου Πολέμου, πήρε μέρος σε πλήθος αποστολών. Στη μοιραία τελευταία αποστολή έπεσε ηρωικά μαχόμενος στη γέφυρα του &quot;Κατσώνης&quot;, με το πολυβόλο στα χέρια. Η πατρίδα τον τίμησε εν ζωή με Μετάλλιο Ανδρείας και τον Πολεμικό Σταυρό Γ&#039; Τάξης, που του απονεμήθηκε δύο φορές. Μετά θάνατον τού απονεμήθηκε ένας επιπλέον Σταυρός Γ&#039; Τάξης, όπως και το Μετάλλιο Εξαίρετων Πράξεων. Το Ναυτικό τιμώντας τη μνήμη του, έδωσε το όνομά του σε μια Πυραυλάκατο. Ο Στέφανος Τρουπάκης κατατάσσεται στο Πάνθεον των Ηρώων, που έπεσαν για την πατρίδα και το Χαλάνδρι οφείλει μια αναγνώριση στον Ήρωά του. &amp;nbsp;
"
