Title:
Στον Δήμο Χαλανδρίου το εργοστάσιο Δουζένη
Description:
Δημοσιεύτηκε στο ΦΕΚ η απόφαση για την απαλλοτρίωση του εργοστασίου Δουζένη, ενημερώνει με την ακόλουθη ανακοίνωσή του ο Δήμος Χαλανδρίου. Εικοσιεφτά ολόκληρα χρόνια μετά από την πρώτη πολεοδομική δέσμευση για την δημιουργία πολιτιστικού κέντρου (1992) και 20 χρόνια από την κήρυξή του ως διατηρητέου (1999), παραδίδεται στην πόλη ένα χαρακτηριστικό βιομηχανικό κτίριο της δεκαετίας του &#039;50, ένα ιδιαίτερο αρχιτεκτονικό μνημείο εκπληρώνοντας έτσι την υπόσχεση που είχε δώσει η Αντίσταση με τους Πολίτες του Χαλανδρίου, η παράταξη της σημερινής διοίκησης του Δήμου Χαλανδρίου στους κατοίκους της πόλης. Η σωτηρία του &quot;Δουζένη&quot; είναι αποτέλεσμα πολύχρονων αγώνων σε δύσκολες εποχές εκατοντάδων ευαισθητοποιημένων κατοίκων του Χαλανδρίου. Η τυπική ολοκλήρωση της απαλλοτρίωσης του χώρου θα πραγματοποιηθεί με την κατάθεση του ποσού των 1.363.279,17 €, ποσού που είναι δεσμευμένο από το Πράσινο Ταμείο στο Ταμείο Παρακαταθηκών και Δανείων. Αφού ολοκληρωθεί η απόδοση του ακινήτου των 3 στρεμμάτων στην πόλη ως κοινόχρηστου χώρου και γίνει η ανακατασκευή του διατηρητέου βιομηχανικού κτίσματος με σκοπό την πολιτιστική χρήση, σε συνδυασμό με την ανάπλαση του δημόσιου χώρου (δεντροφυτεύσεις, αναπλάσεις πεζοδρομίων, κ.τ.λ.), αναμένεται να δημιουργηθεί μια νέα εστία πολιτιστικών δρώμενων. &amp;nbsp;
