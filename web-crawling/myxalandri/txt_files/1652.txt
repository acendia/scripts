Title:
Κυκλοφοριακές ρυθμίσεις στην Εθνικής Αντιστάσεως στο Χαλάνδρι λόγω έργου ομβρίων
Description:
Ξεκινάει την άλλη εβδομάδα το μεγάλο έργο ομβρίων στο μέτωπο της οδού Εθνικής Αντιστάσεως. Η πρώτη φάση του έργου περιλαμβάνει εργασίες στο τμήμα από την οδό Κόδρου μέχρι την οδό Χίου.&amp;nbsp; Σε αυτή την 1η φάση θα ισχύσουν οι εξής ρυθμίσεις: Διακοπή της κυκλοφορίας όλων των οχημάτων στο τμήμα αυτό της οδού Εθνικής Αντιστάσεως όλο το εικοσιτετράωρο, με εξαίρεση τα οχήματα του εργοταξίου. Η κυκλοφορία για αυτούς που κινούνται στην οδό&amp;nbsp;Εθνικής Αντιστάσεως από Χαλάνδρι προς τη Λεωφόρο Κηφισίας θα γίνεται ως εξής: θα στρίβουν δεξιά στην Κόδρου από τον αριστερό κλάδο της οδού (χωρίς αντιδρόμηση της οδού), αριστερά στην οδό Αλκιβιάδου η οποία θα αντιδρομηθεί για το τμήμα της από την οδό Κόδρου έως την οδό Σερρών, δεξιά στη Σερρών, αριστερά στη Ζαν Μορέας, αριστερά στη Λυκούργου, δεξιά στην Εθνικής Αντιστάσεως, στη συνέχεια κανονικά όπως και σήμερα. Στις οδούς Κόδρου, Αλκιβιάδου, Σερρών, Ζαν Μορέας και Λυκούργου θα απαγορευθεί η στάση και η στάθμευση κατά τη διάρκεια των έργων. Στις οδούς 25ης Μαρτίου, Παπανικολή και Παλαιολόγου θα τοποθετηθούν πληροφοριακές πινακίδες ότι η οδός Εθνικής Αντιστάσεως είναι κλειστή λόγω έργων και θα απαγορευτεί η είσοδος σε οχήματα πάνω από 5 τόνους. Η κυκλοφορία για αυτούς που κινούνται στην οδό Εθνικής Αντιστάσεως από Τζαβέλλα προς Χαλάνδρι θα γίνεται ως εξής: θα στρίβουν δεξιά στην οδό Χίου, αριστερά στην οδό Αποστολοπούλου, δεξιά στην οδό Εθνικής Αντιστάσεως και στη συνέχεια κανονικά όπως σήμερα. Στην οδό Χίου θα απαγορευθεί η στάση και η στάθμευση κατά τη διάρκεια των έργων. Στις οδούς Κηφισίας, Αποστολοπούλου και Τζαβέλλα θα τοποθετηθούν πληροφοριακές πινακίδες ότι η οδός Εθνικής Αντιστάσεως είναι κλειστή λόγω έργων και θα απαγορευτεί η είσοδος σε οχήματα πάνω από 5 τόνους. Στη διασταύρωση των οδών Λέσβου και Αποστολοπούλου θα τοποθετηθούν πινακίδες αδιεξόδου, ώστε η οδός Λέσβου να μην έχει κίνηση προς την οδό Εθνικής Αντιστάσεως και στην ανόδο της οδού Κόδρου πριν την οδό Αλκιβιάδου θα τοποθετηθούν πινακίδες Ρ-2(STOP). Να σημειωθεί επίσης ότι θα τροποποιηθεί ο χρονισμός του φαναριού Χίου και Αποστολοπούλου προκειμένου να ανταπεξέλθει στους αυξημένους κυκλοφοριακούς φόρτους. Κίνηση Μέσων Μαζικής Μεταφοράς: Τα μέσα μαζικής μεταφοράς που διέρχονται από το συγκεκριμένο σημείο θα τροποποιήσουν τα δρομολόγιά τους ως κάτωθι: Γραμμές τρόλεϊ 10 και 18 προς Χαλάνδρι Από Λ. Κηφισίας δεξιά Εθν. Αντιστάσεως, δεξιά Τζαβέλλα, αριστερά Αποστολοπούλου, δεξιά Εθν. Αντιστάσεως, συνέχεια ως έχει.Στάσεις που εγκαταλείπονται:Στην οδό Εθν. Αντιστάσεως: 2η Αγ. Βαρβάρας, Σερρών, Μαρούδα. Γραμμές τρόλεϊ 10 και 18 προς Αθήνα Από 25ης Μαρτίου, αριστερά Παπανικολή, δεξιά Σοφ. Βενιζέλου, δεξιά Χίου, αριστερά Περικλέους, δεξιά Τζαβέλλα, ευθεία Εθν. Αντιστάσεως, συνέχεια ως έχει.Στάσεις που εγκαταλείπονται:Οδός Εθν. Αντιστάσεως: Σίδερα, Ακροπόλεως, Σερρών, Μαρούδα, 2η Αγ. Βαρβάρας. Ιδρύονται προσωρινές στάσεις: Τζαβέλλα 1-3 στο ύψος της οδού Γρυπάρη. Τζαβέλλα 15, 20 μέτρα από τη συμβολή με την οδό Καλύμνου. Οι ρυθμίσεις αυτές προβλέπονται να διαρκέσουν περί τις 25 ημέρες. Δείτε αναλυτικότερα τον χάρτη. &amp;nbsp;
