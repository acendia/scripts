Title:
Συγκινητική η ανταπόκριση των Χαλανδραίων στη συγκέντρωση χριστουγεννιάτικων δώρων για τα παιδιά
Description:
Η χαμηλή θερμοκρασία και η βροχή δεν απέτρεψαν εκατοντάδες συμπολίτες μας να προσέλθουν στο δημαρχείο Χαλανδρίου, το Σάββατο 18 Δεκεμβρίου, ανταποκρινόμενοι στο κάλεσμα του Δήμου και του «Όλοι Μαζί Μπορούμε», ώστε να μην μείνει κανένα παιδί χωρίς χριστουγεννιάτικο δώρο. Συγκεντρώθηκαν εκατοντάδες δώρα (βιβλία, επιτραπέζια και κάθε είδους παιχνίδια για μικρά και μεγαλύτερα παιδιά), τα οποία θα διατεθούν στις οικογένειες που τα έχουν ανάγκη και στα ιδρύματα του Χαλανδρίου. Ο Δήμος Χαλανδρίου ευχαριστεί θερμά όλους όσοι έδειξαν έμπρακτα την αλληλεγγύη τους όπως και τον συμπολίτη μας Αντώνη Καραχάλιο που συνέδραμε εθελοντικά στην υλοποίηση της δράσης, και εύχεται σε όλους «Χρόνια Πολλά και Καλές Γιορτές, με ανθρωπιά και αλληλεγγύη!».  
