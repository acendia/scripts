Title:
Αναστάτωση στο Χαλάνδρι: Σκύλος επιτέθηκε και τραυμάτισε γυναίκα στη μέση του δρόμου
Description:
Τρομακτικές στιγμές έζησε μία γυναίκα στο Χαλάνδρι όταν δέχτηκε άγρια επίθεση από σκύλο. Το περιστατικό συνέβη το μεσημέρι της Κυριακής 13 Νοεμβρίου και ολόκληρη η γειτονιά σηκώθηκε στο πόδι από τις φωνές. Σύμφωνα με πληροφορίες του enikos.gr, ο σκύλος αν και δεσποζόμενος, ξέφυγε από το αφεντικό του και όρμησε σε γυναίκα η οποία εκείνη την ώρα περπατούσε στο πεζοδρόμιο, τραυματίζοντάς την σοβαρά. Στο σημείο προκλήθηκε μεγάλη αναστάτωση και άνθρωποι βγήκαν από τα σπίτια τους προκειμένου να προσφέρουν τις πρώτες βοήθειες στην άτυχη γυναίκα, η οποία είχε πέσει στη μέση του δρόμου και αιμορραγούσε. Ο σκύλος απομακρύνθηκε ενώ κλήθηκε ασθενοφόρο το οποίο παρέλαβε την τραυματισμένη γυναίκα και την μετέφερε στο νοσοκομείο. Σύμφωνα με αυτόπτες μάρτυρες, δεν αποκλείεται η γυναίκα να έχει ακρωτηριαστεί ενώ όλοι όσοι είδαν την επίθεση ήταν σε κατάσταση σοκ καθώς εάν στη θέση της γυναίκας ήταν κάποιο μικρό παιδί, τα πράγματα θα ήταν πολύ χειρότερα. Πηγή: www.enikos.gr  
