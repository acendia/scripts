Title:
Χειροπέδες σε δύο αλλοδαπούς για κλοπές από οικίες στο Χαλάνδρι
Description:
Συνελήφθησαν μετά από αναζητήσεις, πρωινές ώρες της 3ης Αυγούστου 2018 στο Χαλάνδρι, από αστυνομικούς της Άμεσης Δράσης δύο αλλοδαποί, για διαρρήξεις-κλοπές από οικίες στην ίδια περιοχή. Όπως προέκυψε από την έρευνα του Τμήματος Ασφάλειας Χαλανδρίου, οι δράστες μαζί με τουλάχιστον έναν συνεργό τους, είχαν συστήσει από τον περασμένο Ιούλιο συμμορία, με σκοπό τη διάπραξη διαρρήξεων-κλοπών από οικίες. Ειδικότερα, εντόπιζαν κυρίως βραδινές ώρες, οικίες από τις οποίες απουσίαζαν οι ένοικοι και στη συνέχεια εισέρχονταν στο εσωτερικό τους, αφαιρώντας χρήματα, τιμαλφή καθώς και είδη ένδυσης και υπόδησης. Επιπρόσθετα, τα κλοπιμαία τα διοχέτευαν άμεσα σε δίκτυο κλεπταποδόχων προκειμένου να δυσχεραίνεται ο εντοπισμός τους. Στην κατοχή τους, βρέθηκαν και κατασχέθηκαν μεταξύ άλλων: Διάφορα κοσμήματα Τέσσερα ρολόγια Δύο ζευγάρια υποδήματα Διάφορα σύνεργα πρόσφορα για διαρρήξεις Ένα διαβατήριο για το οποίο είχε δηλωθεί απώλεια Από τη μέχρι στιγμής έρευνα, εξιχνιάσθηκαν 3 περιπτώσεις διαρρήξεων, ενώ η έρευνα συνεχίζεται. Οι συλληφθέντες οδηγήθηκαν στον Εισαγγελέα Πλημμελειοδικών Αθηνών, ο οποίος τους παρέπεμψε στον Ανακριτή. &amp;nbsp;
