Title:
Κλειστά τα πάρκα στην Αττική – Απαγόρευση εισόδου και παραμονής στη Ρεματιά Χαλανδρίου
Description:
Ενημέρωση της Περιφέρειας Αττικής: Κλειστά θα είναι το Σάββατο 15 Ιουλίου, όλα τα πάρκα αρμοδιότητας της Περιφέρειας Αττικής για προληπτικούς λόγους, λόγω των μετεωρολογικών προβλέψεων για ιδιαίτερα υψηλές θερμοκρασίες -επίπεδο επικινδυνότητας 4- και υψηλό κίνδυνο πυρκαγιάς Με αφορμή τις μετεωρολογικές προβλέψεις για την επικράτηση και σήμερα πολύ υψηλών θερμοκρασιών, με το επίπεδο επικινδυνότητας στην Αττική να φθάνει ακόμα και το 4, με εντολή του περιφερειάρχη Αττικής Γ. Πατούλη για λόγους ασφάλειας και περιορισμού του κινδύνου πυρκαγιάς, το Σάββατο 15 Ιουλίου από τις 9:00 το πρωί και για 24 ώρες, κλειστά θα είναι όλα τα πάρκα και τα άλση αρμοδιότητας της Περιφέρειας. Ειδικότερα πρόκειται για το Πάρκο Τρίτση, το Πεδίον του Άρεως, τον Λόφο Φινοπούλου και το Αττικό Άλσος. Για τους ίδιους λόγους, αναβάλλονται και οι πολιτιστικές εκδηλώσεις της Περιφέρειας που έχουν προγραμματιστεί για το βράδυ στο θέατρο του Αττικού Άλσους, «Κατίνα Παξινού». Για τη λειτουργία των πάρκων την Κυριακή 16 Ιουλίου θα υπάρξει ενημέρωση με νεότερη ανακοίνωση της Περιφέρειας και αφού αξιολογηθούν τα νεότερα μετεωρολογικά δεδομένα.   Ενημέρωση από τον Δήμο Χαλανδρίου: Υψηλός κίνδυνος πυρκαγιάς για το Σάββατο 15 Ιουλίου 2023 – Απαγόρευση εισόδου και παραμονής στη Ρεματιά Λόγω του υψηλού κινδύνου πυρκαγιάς (κατηγορία 4) το Σάββατο 15 Ιουλίου 2023, ενεργοποιείται η απόφαση της Περιφέρειας Αττικής για απαγόρευση κυκλοφορίας και παραμονής σε δάση, πάρκα και άλση. Ως εκ τούτου, το Σάββατο 15 Ιουλίου, απαγορεύεται η πρόσβαση, από όλες τις πέριξ διόδους (Αθ. Διάκου, Κ. Βάρναλη, Κηφισού, Δάσους, Πρ. Ηλία) και η παραμονή στη Ρεματιά Χαλανδρίου. Σημειώνεται ότι η μη τήρηση του ανωτέρω, επισύρει χρηματικό πρόστιμο 300 ευρώ.
