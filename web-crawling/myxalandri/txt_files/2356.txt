Title:
Με αέρα νίκης η κεντρική ομιλία του Παναγιώτη Βάσιου στο Χαλάνδρι
Description:
ΔΕΛΤΙΟ ΤΥΠΟΥ Ο συνδυασμός «Χαλάνδρι Απόφαση Ευθύνης» έκανε την κεντρική του ομιλία σε ανοιχτό γήπεδο μπάσκετ και όπως έδειξε η μεγάλη προσέλευση του κόσμου δικαιώθηκε! Οι πολίτες του Χαλανδρίου έστειλαν το μήνυμα νίκης και έδωσαν ραντεβού στον δεύτερο γύρο. Ο επικεφαλής του συνδυασμού και υποψήφιος Δήμαρχος Χαλανδρίου, κ. Παναγιώτης Βάσιος, δήλωσε «το Χαλάνδρι γνωρίζει ότι δεν είμαι επαγγελματίας πολιτικός, προσέφερα ως αντιδήμαρχος, και είμαι υπερήφανος που το έργο μου αναγνωρίζεται από όλους. Δούλεψα σκληρά για να αναβαθμίσουμε τις υποδομές τις πόλης μας ώστε να γίνει μία σύγχρονη ευρωπαϊκή πόλη. Επίσης δεν δίστασα να συγκρουστώ όταν θεώρησα ότι αυτό ήταν προς το συμφέρον των δημοτών. Συμπλήρωσε ότι «Το έργο μου και το γεγονός ότι δεν διστάζω να συγκρουστώ με τις παθογένειες και το κατεστημένο αποτελούν τα εχέγγυα για το πρόσωπό μου και την πορεία μου ως αυριανός Δήμαρχος». Κάλεσε τους πολίτες του Χαλανδρίου να στηρίξουν δυναμικά με την ψήφο τους την Κυριακή τον συνδυασμό «Χαλάνδρι Απόφαση Ευθύνης». &amp;nbsp;
