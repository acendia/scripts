Title:
“Χαλάνδρι σε Δράση”: Προσφορά Αγάπης σε συμπολίτες μας που έχουν ανάγκη
Description:
“Αγάπη σε Δράση”: Με ιδιαίτερη επιτυχία πραγματοποιήθηκε η συλλογή τροφίμων και παιχνιδιών για τους συμπολίτες μας που έχουν ανάγκη από τη δημοτική παράταξη «Χαλάνδρι σε Δράση». Αναλυτικά η ανακοίνωση: Την Πέμπτη 16 Δεκεμβρίου πραγματοποιήθηκε με πρωτοβουλία της Δημοτικής Παράταξης «Χαλάνδρι σε Δράση» εθελοντική συλλογή τροφίμων μακράς διάρκειας καθώς και παιχνιδιών με στόχο να διανεμηθούν σε δύο ιδρύματα που φιλοξενούνται στην πόλη μας. Ευχαριστούμε ιδιαίτερα τους πολίτες του Χαλανδρίου που ανταποκρίθηκαν άμεσα στο κάλεσμά μας και με τη δική τους προσφορά έστεψαν με ιδιαίτερη επιτυχία την πρωτοβουλία “Αγάπη σε Δράση”. Είναι πολύ σημαντικό τις γιορτινές αυτές ημέρες που και φέτος σκιάζονται από την πανδημία, οι συμπολίτες μας που έχουν ανάγκη να νιώθουν ότι όλοι είμαστε δίπλα τους, αλληλέγγυοι, προσφέροντας με πολύ αγάπη και ό,τι μπορεί ο καθένας για να περάσουμε όλοι όμορφα Χριστούγεννα. Είναι πολύ σημαντικό για όλους μας να προσφέρουμε, να σταθούμε δίπλα, να αγκαλιάσουμε όσους ανθρώπους έχουν την ανάγκη όλων μας. Τα τρόφιμα και τα παιχνίδια που μαζεύτηκαν μοιράστηκαν στο Ίδρυμα «Πορεία» και στο Ίδρυμα «Γεωργίου και Αικατερίνης Χατζηκώνστα» που εδρεύουν στην πόλη μας με την ελπίδα να βοηθήσαμε έστω και λίγο τις ανάγκες τους για τις εορτές. Η παράταξή μας θα συνεχίσει να διοργανώνει τέτοιες δράσεις αλληλεγγύης αλλά και θα συμμετέχει και θα στηρίζει όποια πρωτοβουλία οργανώνεται προς αυτή την κατεύθυνση.  
