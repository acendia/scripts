Title:
Κατάσχεση 2.633 “μαϊμού” αξεσουάρ κινητών τηλεφώνων σε κατάστημα στο Χαλάνδρι
Description:
Σε 2.633 ανέρχονται τα τεμάχια απομιμητικών ειδών (θήκες κινητών και ταμπλετών και λοιπά αξεσουάρ κινητών) που εντοπίστηκαν, κατασχέθηκαν και καταστράφηκαν μετά από επιχείρηση για την αντιμετώπιση παράνομου ηλεκτρονικού εμπορίου που πραγματοποίησαν στη φυσική έδρα ηλεκτρονικού καταστήματος στο Χαλάνδρι, ελεγκτές της Διϋπηρεσιακής Μονάδας Ελέγχου Αγοράς (ΔΙΜΕΑ) της Γενικής Γραμματείας Εμπορίου &amp;amp; Προστασίας Καταναλωτή του Υπουργείου Ανάπτυξης &amp;amp; Επενδύσεων, την Τρίτη 14 Σεπτεμβρίου 2021. Όπως αναφέρει στην ανακοίνωσή του το Υπουργείο Ανάπτυξης &amp;amp; Επενδύσεων: «Επιπρόσθετα, στην επιχείρηση επιβλήθηκε πρόστιμο 10.000 ευρώ για εμπορία και διακίνηση απομιμητικών αγαθών, κατά τα οριζόμενα στο άρθρο 18, του ν.4712/2020 (Α’146), ενώ άρχεται η διαδικασία διαγραφής της ιστοσελίδας του ηλεκτρονικού καταστήματος από την Εθνική Επιτροπή Τηλεπικοινωνιών και Ταχυδρομείων (ΕΕΤΤ), με εντολή της ΔΙΜΕΑ, κατ’ εφαρμογή της παρ. 1ζ του άρθρου 10 του ν.4712/2020 (Α’ 146)».
