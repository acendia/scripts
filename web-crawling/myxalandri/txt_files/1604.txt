Title:
Με αγάπη από τους Παιδικούς Σταθμούς Χαλανδρίου για το Κοινωνικό Παντοπωλείο της πόλης
Description:
Πασχαλινό μήνυμα αλληλεγγύης και κοινωνικής προσφοράς στέλνουν οι Παιδικοί και Βρεφονηπιακοί Σταθμοί του Δήμου Χαλανδρίου, συνδράμοντας το Κοινωνικό Παντοπωλείο - Συσσίτιο του Δήμου. Οι παιδαγωγοί και το προσωπικό της Προσχολικής Αγωγής ετοίμασαν πασχαλινά καλάθια με κουλούρια, αυγά, λαμπάδες και ευχετήριες κάρτες για τα παιδιά των εξυπηρετούμενων της δομής καταπολέμησης της φτώχειας, τα οποία διανεμήθηκαν τη Μ. Τρίτη και τη Μ. Τετάρτη. Η στήριξη βέβαια του Κοινωνικού Παντοπωλείου είναι συνεχής, καθώς στους πέντε Σταθμούς ετοιμάζονται καθημερινά περίπου 90 μερίδες φαγητού για το συσσίτιο της Δομής. Η αντιδήμαρχος Παιδείας &amp;amp; Προσχολικής Αγωγής Ιωάννα Αθανασάτου, εξαίροντας τη διαρκή και ακούραστη προσφορά των Παιδικών Σταθμών, σημείωσε: «Με τα πασχαλινά καλάθια αγάπης αλλά και με την καθημερινή προετοιμασία του συσσιτίου, η Προσχολική Αγωγή του Δήμου στέλνει σε όλη την πόλη ένα ισχυρό μήνυμα αλληλεγγύης και ελπίδας».  
