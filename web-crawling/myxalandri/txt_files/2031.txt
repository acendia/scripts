Title:
Εκλογοαπολογιστική Γενική Συνέλευση Συλλόγου Ρεματιάς Χαλανδρίου
Description:
Πρόσκληση σε Εκλογοαπολογιστική Γενική Συνέλευση του Συλλόγου Προστασίας Περιβάλλοντος και Ρεματιάς Πεντέλης - Χαλανδρίου:&amp;nbsp; Αγαπητά μέλη και φίλοι του Συλλόγου μας, Σας καλούμε στην Ετήσια Εκλογοαπολογιστική Τακτική Συνέλευση, σύμφωνα με τα άρθρα 9, 10 &amp; 20 του Καταστατικού μας, που θα γίνει στον 2ο όροφο του δημοτικού κτιρίου της οδού Παπάγου 7 στο Χαλάνδρι, την Παρασκευή 18 Ιανουαρίου 2019 και ώρα 18:00 με τα ακόλουθα θέματα: 1. Έκθεση πεπραγμένων του Διοικητικού Συμβουλίου έτους 2018. 2. Απολογισμός της ετήσιας διαχειριστικής περιόδου 1.1.2018-31.12.2018. 3. Προϋπολογισμός διαχειριστικής περιόδου 2019. 4. Έκθεση Εξελεγκτικής Επιτροπής για τα 1.- 2.- 3. 5. Συζήτηση και έγκριση των ανωτέρω και απαλλαγή από κάθε ευθύνη του Διοικητικού Συμβουλίου και της Εξελεγκτικής Επιτροπής. 6. Σύμφωνα με τα άρθρα 10 &amp; 18 του Καταστατικού, εκλογή 3μελούς Εφορευτικής Επιτροπής από τη Γ.Σ. για τη διενέργεια των εκλογών. 7. Σύμφωνα με τα άρθρα 10, 11, 19 &amp; 20 του Καταστατικού, διενέργεια εκλογών για την ανάδειξη 7μελούς Διοικητικού Συμβουλίου με πέντε (5) μέλη αναπληρωματικά, καθώς και 3μελούς Εξελεγκτικής Επιτροπής με 2 (δυο) μέλη αναπληρωματικά. Η θητεία όλων των μελών είναι 2ετής. Επειδή κατά κανόνα δεν επιτυγχάνεται απαρτία την πρώτη φορά, η Γενική Συνέλευση θα πραγματοποιηθεί, χωρίς άλλη πρόσκληση, μετά από επτά (7) ημέρες, στον 2ο όροφο του δημοτικού κτιρίου της οδού Παπάγου 7, στο Χαλάνδρι και με τα ίδια θέματα:&amp;nbsp;την Παρασκευή 25 Ιανουαρίου 2019 στις 18:00. Μέλη του Συλλόγου που είναι ταμειακά τακτοποιημένα και επιθυμούν να υποβάλουν υποψηφιότητα για το Δ.Σ. και την Ε.Ε. σύμφωνα με το Καταστατικό μας, παρακαλούνται να το δηλώσουν εγγράφως στο e-mail: sosrematia@gmail.com μέχρι ώρα 23:59 της 15ης Ιανουαρίου 2019. Πριν την έναρξη της Γ.Σ. μπορούν να εξοφληθούν συνδρομές και να συμπληρωθούν αιτήσεις για εγγραφές νέων μελών. Παρακαλούμε τα μέλη και τους φίλους του Συλλόγου μας να παραστούν μαζικά σε αυτή την κορυφαία διαδικασία της εκλογοαπολογιστικής Γ.Σ. του Συλλόγου μας. ΓΙΑ ΤΟ ΔΙΟΙΚΗΤΙΚΟ ΣΥΜΒΟΥΛΙΟ Η ΠρόεδροςΕ. Χαλάτση Η ΓραμματέαςΜ.Ε. Σμαραγδή &amp;nbsp;
