Title:
“Ο Ψηφιακός Μετασχηματισμός στις Τέχνες και τον Πολιτισμό”: Εκδήλωση του ΚΜΟΠ και του Δήμου Χαλανδρίου
Description:
Το ΚΜΟΠ – Κέντρο Κοινωνικής Δράσης και Καινοτομίας και ο Δήμος Χαλανδρίου διοργανώνουν ανοιχτή εκδήλωση με θέμα «Ο Ψηφιακός Μετασχηματισμός στις Τέχνες και τον Πολιτισμό», την Παρασκευή 10 Φεβρουαρίου 2023, στις 18:00, στην αίθουσα εκδηλώσεων του Δήμου Χαλανδρίου (Στρ. Αλεξάνδρου Παπάγου 7, Χαλάνδρι / 2ος όροφος). Στην εκδήλωση θα συζητηθούν τα παρακάτω θέματα: Οι δυσκολίες που αντιμετώπισαν οι επαγγελματίες των τεχνών και του πολιτισμού λόγω της πανδημίας και η κατάσταση στη μετα-covid εποχή. Εκπαιδευτικά εργαλεία για μικρομεσαίες επιχειρήσεις του δημιουργικού και πολιτιστικού κλάδου. Καλές πρακτικές αξιοποίησης ψηφιακών εργαλείων στις τέχνες και τον πολιτισμό. Η συμμετοχή στην εκδήλωση είναι δωρεάν | Απαραίτητη η προεγγραφή Οι ενδιαφερόμενοι/ες μπορούν να δηλώσουν τη συμμετοχή τους ΕΔΩ. Στους/τις συμμετέχοντες/ουσες θα δοθούν βεβαιώσεις παρακολούθησης. Το πρόγραμμα της εκδήλωσης Δήμητρα Μποφυλάτου, υπεύθυνη Επικοινωνίας ΚΜΟΠ Προσέλευση και καλωσόρισμα Σέργιος Γκάκας, αντιδήμαρχος Πολιτισμού &amp;amp; Διοικητικών Υπηρεσιών, Δήμος Χαλανδρίου «Ο αντίκτυπος της πανδημίας στα πολιτιστικά δρώμενα: Η περίπτωση του Δήμου Χαλανδρίου» Σοφία Γουργουλιάνη, θεατρική συγγραφέας «Θέατρο και πανδημία: Η σημασία του ψηφιακού θεάτρου στη μετα-Covid εποχή» Αφροδίτη Αζάρη, διαχειρίστρια του έργου Digital Theatre «DIGITAL THEATRE: Αξιοποιώντας τα ψηφιακά εργαλεία για τη δημιουργία θεατρικών παραστάσεων» Ειρηάννα Δραγώνα, διαχειρίστρια του έργου GRACE «GRACE: Ενισχύοντας τις ψηφιακές δεξιότητες στους επαγγελματίες του πολιτισμού και των τεχνών» Νίκος Οικονομίδης, εικαστικός «Εικαστικές τέχνες και πανδημία: Οι προκλήσεις της επόμενης ημέρας» Ερωτήσεις-Συζήτηση Περισσότερες πληροφορίες για την εκδήλωση και τους ομιλητές ΕΔΩ Τα προγράμματα GRACE και DIGITAL THEATRE Η εκδήλωση πραγματοποιείται στο πλαίσιο των ευρωπαϊκών προγραμμάτων GRACE και DIGITAL THEATRE. Το GRACE είναι μια ευρωπαϊκή δράση, που έχει ως στόχο να συμβάλει στην υποστήριξη των μικρομεσαίων επιχειρήσεων και των επαγγελματιών στους κλάδους των τεχνών και του πολιτισμού, ώστε να αντιμετωπίσουν τις δυσκολίες που προκάλεσε η πανδημία στην επαγγελματική τους δραστηριότητα. Το DIGITAL THEATRE ασχολείται με τις τεράστιες προκλήσεις που επηρεάζουν τον πολιτιστικό τομέα ως αποτέλεσμα της πανδημίας COVID-19. Το έργο προσφέρει ένα ολοκληρωμένο σύνολο εργαλείων για τους επαγγελματίες του θεάτρου, προκειμένου να διασφαλιστεί η ομαλή μετάβασή τους στο ψηφιακό πεδίο, παρέχοντας μια ολοκληρωμένη μεθοδολογία, ένα πλήρες πρόγραμμα σπουδών, ένα μάθημα ηλεκτρονικής μάθησης, καθώς και ένα εγχειρίδιο κατάλληλο για μη επαγγελματίες.  
