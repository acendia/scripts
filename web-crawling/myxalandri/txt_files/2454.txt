Title:
Χαλάνδρι: Ηλικιωμένος σε κατάσταση αμόκ πυροβολούσε με καραμπίνα στον αέρα
Description:
Μεγάλη αναστάτωση επικράτησε αργά το βράδυ της Κυριακής στο Χαλάνδρι, όπου ηλικιωμένος άνδρας άρχισε να πυροβολεί στον αέρα από το μπαλκόνι του σπιτιού του. Λίγο μετά τα μεσάνυχτα, ο 82χρονος άνδρας βγήκε στο μπαλκόνι κρατώντας καραμπίνα και πυροβόλησε τουλάχιστον τρεις φορές στον αέρα. Σύμφωνα με την ΕΡΤ, στο σημείο εκλήθησαν δυνάμεις της Αστυνομίας και υπήρξαν διαπραγματεύσεις με τον άνδρα, ο οποίος, όμως, ήταν ανένδοτος. Οι διαπραγματεύσεις διήρκεσαν για αρκετή ώρα και ο 82χρονος ήταν σε κατάσταση αμόκ. Τον αφόπλισαν Τελικώς, οι αστυνομικοί κατάφεραν να τον αφοπλίσουν και να τον ακινητοποιήσουν, πριν τον μεταφέρουν στο Αστυνομικό Τμήμα για τα περαιτέρω. Από το συμβάν δεν αναφέρθηκε κανένας τραυματισμός, ενώ διενεργείται έρευνα για τους ακριβείς λόγους που οδήγησαν τον ηλικιωμένο σε αυτή την πράξη. Πηγή: in.gr Δείτε το βίντεο μετά το 1:20&#039; https://www.youtube.com/watch?v=utFjb-ranO4  
