Title:
Παναγιώτης Βάσιος: Αποποιούμαι τον μισθό του δημάρχου - Σύγκρουση με παθογένειες
Description:
ΔΕΛΤΙΟ ΤΥΠΟΥ ΑΠΟΠΟΙΟΥΜΑΙ ΤΟΝ ΜΙΣΘΟ ΤΟΥ ΔΗΜΑΡΧΟΥ - ΩΣ ΑΥΡΙΑΝΟΣ ΔΗΜΑΡΧΟΣ ΧΑΛΑΝΔΡΙΟΥ ΘΑ ΣΥΓΚΡΟΥΣΤΩ ΜΕ ΤΙΣ ΠΑΘΟΓΕΝΕΙΕΣ&amp;nbsp; Αποφάσισα να θέσω υποψηφιότητα για το αξίωμα του Δημάρχου στο Χαλάνδρι με τον συνδυασμό «Χαλάνδρι Απόφαση Ευθύνης», αποκλειστικά και μόνο λόγω της αγάπης μου για την πόλη μου. Το Χαλάνδρι γνωρίζει ότι δεν είμαι επαγγελματίας πολιτικός, προσέφερα ως Αντιδήμαρχος και όταν χρειάστηκε συγκρούστηκα με τις παθογένειες και μάλιστα το 2010 και το 2013 παραιτήθηκα από Δημοτικός Σύμβουλος και παρέδωσα την έδρα μου, ως είχα ηθικό χρέος, όταν διαφώνησα με τις πολιτικές της Διοίκησης Ζαφειρόπουλου και Κουράση. Ως συνέχεια της ανιδιοτελούς προσφοράς μου δηλώνω ότι θα αποποιηθώ τον μισθό του Δημάρχου αν εκλεγώ Δήμαρχος Χαλανδρίου και το ποσό αυτό θα διατεθεί για κοινωνικούς σκοπούς στον Δήμο Χαλανδρίου. Δεν είμαστε όλοι το ίδιο. Είμαι περήφανος για το έργο μου ως Αντιδήμαρχος, μαζί με τις υπηρεσίες του Δήμου κάναμε σημαντικό έργο, όπως: (1) Τη σχεδίαση και δημοπράτηση δύο νέων παιδικών σταθμών στο Πάτημα Ι (Πρωτέως και Ιπποκράτους) και στο Πάτημα ΙΙ (Γαλήνης 55) με χρηματοδότηση του ΕΣΠΑ. (2) Το έργο «κατασκευή αγωγών ακαθάρτων στο ΠΑΤΗΜΑ ΙΙ» με χρηματοδότηση από ΕΣΠΑ. (3) Την ολοκλήρωση της μελέτης και εξασφάλιση της χρηματοδότησης από το ΕΣΠΑ και στη συνέχεια η δημοπράτηση από την Περιφέρεια το 2013 του έργου «αύξηση της παροχετευτικότητας του ρέματος Χαλανδρίου σε μήκος 180 περίπου μέτρων μεταξύ των οδών Σολωμού και Γρίβα». (4) Προώθησα λύσεις σε συσσωρευμένα προβλήματα και φρόντισα να γίνουν οι μελέτες για (ενδεικτικά):&amp;nbsp; &amp;nbsp; &amp;nbsp; &amp;nbsp; &amp;nbsp; &amp;nbsp;(α) «Κατασκευή αγωγών ομβρίων στην Τούφα και το Πολύδροσο».&amp;nbsp; &amp;nbsp; &amp;nbsp;(β) «Διαμόρφωση Πλατείας» στον K.X. 1170.&amp;nbsp; &amp;nbsp; &amp;nbsp;(γ) «Διαμόρφωση Πλατείας» στον K.X. 1265.&amp;nbsp; &amp;nbsp; &amp;nbsp;(δ) «Διαμόρφωση χώρου άθλησης στο ΚΧ 1237» στο ΠΑΤΗΜΑ Ι.&amp;nbsp; &amp;nbsp; &amp;nbsp;(ε) Την ανακαίνιση του κληροδοτήματος Σαχάλα για χρήση ως ΚΑΠΗ. (5) Την νομιμοποίηση των αυθαίρετων κατασκευών του δήμου μετά από δεκαετίες, όπως του αθλητικού κέντρου της οδού Αποστολοπούλου. (6) Την δωρεάν προμήθεια απορριμματοφόρων φυσικού αερίου. (7) Την σχεδίαση και υλοποίηση, σε συνεργασία με το ΚΑΠΕ του προγράμματος ΕΞΟΙΚΟΝΟΜΩ με χρηματοδότηση από ΕΣΠΑ και την επέκταση του φυσικού αερίου στο Χαλάνδρι, στα σχολεία κ.α. (8) Οι πρώτοι χάρτες και τα σχέδια στο Χαλάνδρι για την πολιτική προστασία έγιναν επί των ημερών μου. (9) Κατά τα έτη 2011-2012 το Χαλάνδρι ήταν από τους πρώτους δήμους σε έγκριση πράξεων για απορρόφηση ευρωπαϊκών κονδυλίων για έργα υποδομών. (10) Το δίκτυο φυσικού αερίου είχε τη μεγαλύτερη επέκταση (περίπου 40% επί του συνόλου) όταν είχα την αρμοδιότητα ως Αντιδήμαρχος. Το έργο μου και το γεγονός ότι δεν διστάζω να συγκρουστώ με τις παθογένειες και το κατεστημένο αποτελούν τα εχέγγυα για το πρόσωπό μου και την πορεία μου ως Αυριανός Δήμαρχος, εφόσον εκλεγώ. Υπήρξα αποτελεσματικός Αντιδήμαρχος, ο συνδυασμός μας «Χαλάνδρι Απόφαση Ευθύνης» έχει την εμπειρία, το όραμα και το σχέδιο και με την ψήφο σας στις επερχόμενες εκλογές θα υπηρετήσω πιστά όσα προασπίζομαι και στοχεύω για την καλυτέρευση της πόλης μας. Παναγιώτης ΒάσιοςΥποψήφιος δήμαρχος Χαλανδρίου&quot;Χαλάνδρι Απόφαση Ευθύνης&quot; &amp;nbsp;
