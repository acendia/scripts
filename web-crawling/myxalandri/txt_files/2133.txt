Title:
Η Σοφία Κορωναίου νέα Αντιπεριφερειάρχης Βόρειου Τομέα Αττικής
Description:
Αντιπεριφερειάρχης του Βόρειου Τομέα της Περιφέρειας Αττικής, εκλέχθηκε η Περιφερειακή Σύμβουλος κυρία Σοφία Κορωναίου, μετά την παραίτηση του Αντιπεριφερειάρχη κ. Γιώργου Καραμέρου. Η νέα Αντιπεριφερειάρχης είχε εκλεγεί Περιφερειακή Σύμβουλος τον Μάιο του 2014, και στο Χαλάνδρι ήταν πρώτη σε σταυρούς, με μεγάλη διαφορά. Σύντομο βιογραφικό Γεννήθηκε το 1970 στην Αθήνα. Απόφοιτη του Pierce College, σπούδασε Αγγλική Φιλολογία και Διοίκηση Επιχειρήσεων στο Deree College. Μιλάει Αγγλικά, Γερμανικά και Ιταλικά. Έχει εργαστεί στον ιδιωτικό τομέα ως καθηγήτρια αγγλικής φιλολογίας, ενώ μέχρι σήμερα εργάζεται στην τοπική αυτοδιοίκηση σε θέσεις ευθύνης για θέματα Παιδείας και Πολιτισμού. Πρόεδρος του Συλλόγου Εργαζομένων του Δήμου Χαλανδρίου (2013-2015). Εκλεγμένη Αντιπρόσωπος στα Συνέδρια της ΠΟΕ-ΟΤΑ. Εκλέχθηκε Περιφερειακή Σύμβουλος Βόρειου Τομέα με την παράταξη «ΔΥΝΑΜΗ ΖΩΗΣ» το 2014. Είναι Εντεταλμένη Σύμβουλος για τον Απόδημο Ελληνισμό, μέλος της Ε.Ε. του Ενιαίου Διαβαθμιδικού Συνδέσμου Αττικής (ΕΔΣΝΑ) για τη Διαχείριση των Απορριμμάτων. Υπεύθυνη του πρότυπου Προγράμματος Ανακύκλωσης «Έλα στο κύκλο μας», της Περιφέρειας Αττικής και του ΕΔΣΝΑ, που υλοποιείται εδώ και τρία χρόνια, με επιτυχία σε σχολεία, δημόσιους και ιδιωτικούς φορείς της Αττικής. Είναι μέλος της Ένωσης Περιφερειών ΕΝΠΕ, μέλος του Δ.Σ. της Επιτροπής Πολιτισμού &amp;amp; Αθλητισμού της Περιφέρειας Αττικής και μέλος του Δ.Σ. του Κέντρου Πρόληψης και Εξαρτήσεων «ΠΡΟΝΟΗ». Έχει διοργανώσει και συμμετάσχει ως ομιλήτρια, σε συνέδρια στην Ελλάδα και στην Ευρώπη, σχετικά με την Εκπαίδευση, το Περιβάλλον, τη Διαχείριση των Απορριμμάτων, τα οφέλη της Ανακύκλωσης κ.ά. Είναι παντρεμένη με τον Στέφανο Καμπά και έχουν δύο παιδιά.  
