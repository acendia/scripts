Title:
Οι δράσεις του Συλλόγου Πεζοπόρων Χαλανδρίου τον Ιανουάριο 2023
Description:
Το Διοικητικό Συμβούλιο του Συλλόγου Πεζοπόρων Χαλανδρίου εύχεται σε όλα τα μέλη και τους φίλους τους να έχουν ένα ευτυχισμένο και δημιουργικό 2023 με υγεία, αγάπη, ειρήνη, ελπίδα, πολλά χαμόγελα και ακόμα πιο πολλές πεζοπορίες!!! Οι δράσεις του Φυσιολατρικού Πεζοπορικού Συλλόγου Χαλανδρίου «Ο ΕΥΡΙΠΙΔΗΣ» για τον μήνα Ιανουάριο 2023: Παρασκευή 6 Ιανουαρίου: Θεοφάνεια στο Ναύπλιο Υποδεχόμαστε τη νέα χρονιά γιορτάζοντας τα Θεοφάνεια στο πανέμορφο Ναύπλιο. Θα παρακολουθήσουμε τον αγιασμό των υδάτων και τη ρίψη του Τίμιου Σταυρού στο λιμάνι της Ναυπλίου. Θα επισκεφτούμε το Παλαμήδι και θα πεζοπορήσουμε μέχρι την παραλία της Αρβανιτιάς από το πλακόστρωτο μονοπάτι δίπλα στη θάλασσα. Στη συνέχεια θα απολαύσουμε τα γραφικά σοκάκια της πόλης και θα έχουμε ελεύθερο χρόνο για καφέ και φαγητό. Η μετάβαση θα γίνει με πούλμαν.Ώρα αναχώρησης: Στις 7:00 π.μ. από τον Σταθμό Μετρό Χαλανδρίου Κυριακή 22 Ιανουαρίου: Πεζοπορία στο Όρος Κνημίδα Καρυά - Καμένα Βούρλα Η ομάδα μας θα πεζοπορήσει στο όμορφο βουνό της Κνημίδας. Θα ξεκινήσουμε από τον ορεινό οικισμό Καρυά και θα διανύσουμε μια όμορφη διαδρομή μέσα στο δρυοδάσος με θέα προς τα Καμένα Βούρλα, την Όθρυ και την Εύβοια. Θα ολοκληρώσουμε την πεζοπορία μας στην Ιερά Μονή της Μεταμορφώσεως του Σωτήρος, η οποία ιδρύθηκε στην αρχή του 11ου αιώνα, και βρίσκεται σε υψόμετρο 320 μ. με πανοραμική θέα. Στη συνέχεια θα έχουμε ελεύθερο χρόνο για βόλτα, καφέ και φαγητό στα Καμένα Βούρλα. Πεζοπορία: 8,3 χλμ.Θετική υψομετρική: 210 μ.Αρνητική υψομετρική: 620 μ.Ώρες πεζοπορίας: 3,5 ώρες μαζί με στάσειςΒαθμός δυσκολίας: 1 Η μετάβαση θα γίνει με πούλμαν.Ώρα αναχώρησης: Στις 7:00 π.μ. από τον Σταθμό Μετρό Χαλανδρίου Κυριακή 29 Ιανουάριου: Κοπή Πρωτοχρονιάτικης Πίτας &amp;amp; Πεζοπορία στον Νότιο Υμηττό Ο Σύλλογός μας προσκαλεί όλα τα μέλη και τους φίλους του στην κοπή της Πρωτοχρονιάτικης Πίτας που θα πραγματοποιηθεί την Κυριακή 29 Ιανουαρίου, στο Καταφύγιο του Συλλόγου Κυνηγών Κορωπίου, στις πλαγιές του Υμηττού. Θα χαρούμε πολύ να ανταλλάξουμε ευχές και να μοιραστούμε τις προσδοκίες και τις ελπίδες μας για τη νέα χρονιά. Για να γιορτάσουμε την ημέρα θα κάνουμε και μια μικρή πεζοπορία στο πανέμορφο πευκοδάσος στις πλαγιές του Νότιου Υμηττού. Πεζοπορία: 6 χλμ.Θετική υψομετρική: 250 μ.Βαθμός δυσκολίας: 1 Η μετάβαση θα γίνει με ιδιωτικά αυτοκίνητα.Σημείο συνάντησης στο τέρμα της οδούς Δημοσθένους στο πυροφυλάκειο Κορωπίου. Περισσότερες πληροφορίες και δηλώσεις συμμετοχής: στο e-mail: pezoporoihalandriou@gmail.com στα τηλ.: 693-2222862, 697-3442376 στα γραφεία του συλλόγου: Καρελλά 22, Χαλάνδρι (Συνοικισμός), κάθε Τετάρτη 18:30-20:30 στο facebook: Πεζοπόροι Χαλανδρίου, Ομάδα Πεζοπόροι Χαλανδρίου στο instagram: @pezoporoihalandriou στο site του συλλόγου: pezoporoihalandriou.gr Ο Σύλλογος Πεζοπόρων Χαλανδρίου ευχαριστεί τα τοπικά μέσα ενημέρωσης για την υποστήριξή τους και την προβολή των δράσεων του συλλόγου.  
