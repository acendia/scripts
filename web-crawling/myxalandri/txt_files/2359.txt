Title:
Εγκαινιάστηκε το νέο Skate Park στο Χαλάνδρι
Description:
Έγινε την Κυριακή 19/5/2019 το πανηγυρικό άνοιγμα του πρώτου πιστοποιημένου SKATE PARK στο Χαλάνδρι. Ένα ακόμα όνειρο παιδιών που έγινε πραγματικότητα. Εκατοντάδες ήταν οι επισκέπτες αλλά και οι συμμετοχές στον διαγωνισμό skate που πραγματοποιήθηκε με αφορμή τα εγκαίνια. Στον χώρο του ανοιχτού γηπέδου μπάσκετ προηγήθηκε επιτυχημένη επίδειξη καράτε από τον παγκόσμιο πρωταθλητή Γεώργιο Τζάνο και την ομάδα του. Οι θεατές είχαν την ευκαιρία να παρακολουθήσουν σημαντικούς αθλητές του SK8 και του BMX της πόλης του Χαλανδρίου. Παρόντες στην εκδήλωση ήταν πολλά μέλη της διοίκησης του Δήμου και ο υποψήφιος δήμαρχος Γιάννης Λαδόπουλος. Ο δήμαρχος Χαλανδρίου Σίμος Ρούσσος παρέδωσε και επίσημα στην πόλη ένα υπερσύγχρονο πιστοποιημένο skate8 park και μίλησε για την αξία των κοινόχρηστων, ανοιχτών και προσβάσιμων σε όλους αθλητικών χώρων. Επίσης υποσχέθηκε ότι η προσπάθεια θα συνεχιστεί έως ότου οι κάτοικοι της πόλης αποκτήσουν τις αθλητικές εγκαταστάσεις που τους αξίζουν. Την ευθύνη της επιτυχημένης οργάνωσης σε συνεργασία με τον Δήμο είχε το SLUTboard shop Χαλανδρίου. Την ημέρα δρόσισε η Monster Energy, ενώ το κοινό απόλαυσε δυνατή μουσική από dj με τη συμβολή των BARBERULES και Dark Side Tattoo Society. Η βραδιά τελείωσε με την απονομή των επάθλων. Ο Δήμος Χαλανδρίου στην ανακοίνωσή του ευχαριστεί όλους όσους παρευρέθηκαν, συμμετείχαν, διαγωνίστηκαν και γέμισαν με την παρουσία τους και την ενέργειά τους τον καινούργιο χώρο. Στον χώρο του ανοιχτού γηπέδου μπάσκετ στο αθλητικό κέντρο Μάρκος Παπαδάκης την Κυριακή 19/5/2019 με αφορμή τα εγκαίνια του πρώτου πιστοποιημένου skate park πραγματοποιήθηκε μια ιδιαίτερα επιτυχημένη επίδειξη καράτε από τον παγκόσμιο πρωταθλητή Γεώργιο Τζάνο και την ομάδα του. Οι μικροί αθλητές έδωσαν τον καλύτερό τους εαυτό συστήνοντάς μας την τέχνη του Καράτε με τον δικό τους μοναδικό τρόπο. Ο Γιώργος Τζάνος είναι μέλος της εθνικής ομάδας και χρυσός πρωταθλητής Ελλάδος με πολλές παγκόσμιες και Ευρωπαϊκές διακρίσεις στο ενεργητικό του. Στην επίδειξη παρευρέθηκαν εκπρόσωποι της πανελλήνιας ομοσπονδίας Καράτε καθώς και πολλοί εκπρόσωποι της διοίκησης του Δήμου. &amp;nbsp;
