Title:
Αγωνία γονέων και μαθητών για το κτηριακό πρόβλημα στο 3ο Γυμνάσιο Χαλανδρίου
Description:
Την έντονη ανησυχία τους για τις ρωγμές που έχουν σχηματιστεί σε αίθουσες του 3ου Γυμνασίου Χαλανδρίου εκφράζουν γονείς των μαθητών, θέτοντας ζήτημα ασφάλειας. Αναλυτικά η ανακοίνωση του Συλλόγου Γονέων και Κηδεμόνων: «Η παρουσία εκτεταμένων ρηγματώσεων στο εσωτερικό του σχολείου μάς ανησυχεί» ανέφερε ο πρόεδρος του Συλλόγου Γονέων και Κηδεμόνων του 3ου Γυμνασίου Χαλανδρίου, κ. Τάσος Οικονομόπουλος. Σε δηλώσεις του στην ΕΡΤ ανέφερε πως το πρόβλημα εντοπίζεται τα τελευταία περίπου τρία χρόνια, διευκρινίζοντας ότι έχουν γίνουν όλες οι απαραίτητες διαδικασίες τόσο από τη διεύθυνση του σχολείου, όσο και από τον Σύλλογο Γονέων και Κηδεμόνων. Ωστόσο, όπως κατήγγειλε το πρόβλημα μέχρι σήμερα δεν έχει επιλυθεί. Σύμφωνα με τον κ. Οικονομόπουλο το σχολείο που φιλοξενεί 130 παιδιά λειτουργεί κανονικά, καθώς μηχανικοί έχουν διαβεβαιώσει ότι δεν υπάρχει προς το παρόν επικινδυνότητα. «Όμως ανησυχούμε γιατί δεν έχουμε κάποιο έγγραφο, μία μελέτη στα χέρια μας που να το αποδεικνύει αυτό» είπε στην ΕΡΤ. «Ζητάμε να έρθει ένα τεχνικά εξειδικευμένο κλιμάκιο, να κάνει την αυτοψία, με σκοπό να βρει την προέλευση των ρωγμών, για να δούμε εν τέλει εάν υπάρχει κάποιο στατικό πρόβλημα και μετά να προχωρήσει στην επίλυσή του, για να είμαστε όλοι ήσυχοι και τα παιδιά μας ασφαλή», ανέφερε, μεταξύ άλλων, σημειώνοντας πως σήμερα δεν γνωρίζουν αν πρόκειται για επιφανειακές οι ρωγμές ή αν υπάρχει κάποιο πιο σοβαρό ζήτημα του σχολικού συγκροτήματος. Εν τω μεταξύ, όπως ανέφερε, η πρόσφατη κακοκαιρία έχει δημιουργήσει μία κλίση στο εξωτερικό τοίχο του παλιού βιομηχανικού κτηρίου στο πεζοδρόμιο που περνούν καθημερινά εκατοντάδες μαθητές, με τον ίδιο να σημειώνει πως έχουν ζητήσει άμεσα να επέμβει ο δήμος «για να μην έχουμε δυσάρεστες καταστάσεις». Σας επισυνάπτουμε μερικές φωτογραφίες από τις πολλές ρωγμές του εσωτερικού του σχολείου και 2 φωτογραφίες που δείχνουν την κλίση του εξωτερικού τοίχους του παλιού βιομηχανικού κτηρίου δίπλα από το πεζοδρόμιο που χρησιμοποιούν καθημερινά εκατοντάδες μαθητές. Το Δ.Σ. του συλλόγου  Σχετικά άρθρα: Ο Σύλλογος Γονέων του 3ου Γυμνασίου Χαλανδρίου για το παλιό Σαπωνοποιείο Ο Γ. Θωμάς για τα κτηριακά προβλήματα του 3ου Γυμνασίου και 3ου Λυκείου Χαλανδρίου  
