Title:
Συνεχίζεται η πρώιμη ζέστη στο Χαλάνδρι
Description:
Στους 28°C ανέβηκε η θερμοκρασία, τις μεσημεριανές ώρες του Σαββάτου, στην πόλη του Χαλανδρίου, επίπεδα πολύ υψηλότερα από τις κλιματικές τιμές για την περιοχή, οι οποίες, όσον αφορά τη μέγιστη θερμοκρασία στην πόλη, για το 2ο δεκαήμερο του Απριλίου, είναι κοντά στους 18°C. Η θερμοκρασία, τη Δευτέρα, σημείωσε πτώση, συνεχίζει ωστόσο, να κυμαίνεται σε υψηλά, για τα δεδομένα του Απριλίου, επίπεδα. Οι υψηλές θερμοκρασίες αναμένεται να διατηρηθούν μέχρι και την Τετάρτη, με τις μέγιστες τιμές να προσεγγίζουν τους 22°C και τις ελάχιστες να πέφτουν κοντά στους 15°C. Παράλληλα, ο ήλιος θα εναλλάσσεται με συννεφιά και υπάρχει ενδεχόμενο παροδικών βροχών περιορισμένης διάρκειας, κυρίως κατά τις βραδινές ώρες της Δευτέρας. Από την Πέμπτη, προβλέπεται μεταβολή στο όλο καιρικό σκηνικό, με κύριο χαρακτηριστικό την επικράτηση βορείων ανέμων και την πτώση της θερμοκρασίας, η οποία από τις βραδινές ώρες της Πέμπτης αναμένεται να γίνει ιδιαίτερα αισθητή. Το Σαββατοκύριακο, σύμφωνα με τα τελευταία προγνωστικά στοιχεία, αναμένεται να επικρατήσει άστατος και πολύ δροσερός καιρός, με τη θερμοκρασία κατά τη διάρκεια της νύχτας να πέφτει κοντά στους 10 και κατά τη διάρκεια της ημέρας να μην ξεπερνάει τους 18°C. Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr&amp;nbsp; &amp;nbsp;
