Title:
Με βοριαδάκι και δροσερές συνθήκες οι επόμενες ημέρες στο Χαλάνδρι
Description:
Με ενισχυμένο βοριαδάκι και σχετικά δροσερές συνθήκες, προβλέπεται να κυλήσουν οι επόμενες ημέρες στο Χαλάνδρι, με τον άνεμο, κατά διαστήματα, να πνέει αρκετά ενισχυμένος στις γειτονιές της πόλης. Παράλληλα, η θερμοκρασία θα σημειώσει μικρή πτώση με τις μέγιστες τιμές κοντά στους 22°C και τις ελάχιστες κοντά στους 15°C. Αξίζει να σημειωθεί πως κατά τη διάρκεια της νύχτας, η αίσθηση θα είναι σχετικά ψυχρή εξαιτίας του βοριά. Κατά τα άλλα, ο ήλιος θα εναλλάσσεται με συννεφιά, η οποία κατά διαστήματα θα πυκνώνει και δεν αποκλείεται, κατά τη διάρκεια της Παρασκευής και του Σαββατοκύριακου, να δώσει ασθενείς τοπικές βροχές. Σύμφωνα με τα τελευταία προγνωστικά στοιχεία, το μοτίβο αυτό, προβλέπεται να συνεχιστεί και κατά τη διάρκεια των πρώτων ημερών της επόμενης εβδομάδας, με το ενδεχόμενο εκδήλωσης βροχών, σχετικά αυξημένο. Καλό υπόλοιπο εβδομάδας! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
