Title:
Εκπαιδευτικοί Ορίζοντες: Μελέτη σχολικών μαθημάτων - Δημιουργική γραφή - Ορθογραφία: Η εκπαίδευση αλλιώς!
Description:
Εκπαιδευτικοί Ορίζοντες στο Χαλάνδρι: Μελέτη σχολικών μαθημάτων κάθε μέρα - Δημιουργική γραφή - Ορθογραφία: Η εκπαίδευση αλλιώς! Τι ακριβώς είναι η μελέτη σχολικών μαθημάτων; Στους Εκπαιδευτικούς Ορίζοντες το κέντρο μελέτης αφορά μαθητές Δημοτικού και Γυμνασίου. Τα παιδιά έρχονται για 2 ώρες κάθε μέρα και προετοιμάζονται στα μαθήματα της επόμενης μέρας με τη βοήθεια φιλολόγου και μαθηματικού. Οι μαθητές προετοιμάζονται σε όλα τα μαθήματα; Ακριβώς! Φροντίζουμε ο μαθητής να ολοκληρώνει όλα του τα μαθήματα, ώστε όταν φεύγει από το μάθημα να έχει ελεύθερο χρόνο για παιχνίδι και εξωσχολικές δραστηριότητες. Ο μαθητής μαθαίνει να δουλεύει μόνος του; Φυσικά! Στην καθημερινή μελέτη ο μαθητής δεν παίρνει λυμένες τις ασκήσεις του. Οι καθηγήτριες τον καθοδηγούν όπου χρειάζεται, του λύνουν απορίες και βεβαιώνονται για την κατανόηση και την αφομοίωση της γνώσης. Το παιδί μου έχει κενά από προηγούμενες τάξεις. Θα μπορέσει να τα καλύψει στην καθημερινή μελέτη; Στους Εκπαιδευτικούς Ορίζοντες στόχος μας δεν είναι μόνο να πηγαίνει διαβασμένο το παιδί στο σχολείο, αλλά να μαθαίνει. Για τον λόγο αυτό, όταν εντοπίζουμε αδυναμίες ή κενά φροντίζουμε να τα καλύπτουμε με επαναλήψεις και πλούσιο εκπαιδευτικό υλικό. Το παιδί μου έχει μαθησιακές δυσκολίες. Θα μπορέσει να αντεπεξέλθει στην καθημερινή μελέτη ή χρειάζεται κάτι πιο εξειδικευμένο; Η μελέτη που προσφέρουμε είναι ιδανική για όλα τα παιδιά με μαθησιακές δυσκολίες. Όλες οι καθηγήτριες του χώρου έχουμε μεγάλη εμπειρία και κατάρτιση τόσο στον εντοπισμό όσο και στην μέθοδο διδασκαλίας που ταιριάζει σε κάθε παιδί, ανάλογα με τη δυσκολία που αντιμετωπίζει. Επιπλέον, τα τμήματα είναι ολιγομελή κι αυτό μας επιτρέπει να αφιερώνουμε στο κάθε παιδί αρκετό χρόνο ανάλογα με τις ανάγκες του. Σε ιδιαίτερες περιπτώσεις προτείνουμε εναλλακτικές λύσεις για τη βελτίωση επίδοσης του κάθε παιδιού. Τι είναι η Δημιουργική Γραφή; Η Δημιουργική Γραφή είναι η συγγραφή κειμένων λογοτεχνικού περιεχομένου. Γιατί να κάνει ένας μαθητής Δημιουργική Γραφή; Η Δημιουργική Γραφή είναι ένας ευχάριστος, παιχνιδιάρικος και δημιουργικός τρόπος, με τον οποίο το παιδί μαθαίνει να εκφράζεται, να διατυπώνει τις σκέψεις και τα όνειρά του, να διαβάζει βιβλία, να προβληματίζεται για τον κόσμο και να χτίζει την αυτοπεποίθησή του. Πώς τα πετυχαίνει όλα αυτά η Δημιουργική Γραφή; Στη διάρκεια του Εργαστηρίου Δημιουργικής Γραφής διαβάζουμε ένα σωρό ευχάριστα και ενδιαφέροντα κείμενα, ανάλογα με την ηλικιακή ομάδα του κάθε τμήματος. Μαθαίνουμε να γράφουμε όλα τα λογοτεχνικά είδη (ποίημα, παραμύθι, διήγημα, τραγούδι, μύθο, χαϊκού). Τα παιδιά δημιουργούν ιστορίες και ήρωες με ολοκληρωμένη προσωπικότητα, που ζουν είτε σε φανταστικά βασίλεια είτε στη σύγχρονη κοινωνία. Τέλος, μαθαίνουν να δέχονται και να ασκούν κριτική, αφού όλα τα κείμενα που γράφουμε τα διαβάζουμε και τα σχολιάζουμε μέσα στην τάξη. Γιατί είναι χρήσιμα τα μαθήματα Ορθογραφίας; Τα παιδιά μαθαίνουν με ευχάριστο και πρακτικό τρόπο να χρησιμοποιούν τους κανόνες της ορθής γραφής και να κατανοούν τη γλώσσα και τη μορφή της. Τι περιλαμβάνει ένα μάθημα Ορθογραφίας; Τα μαθήματα Ορθογραφίας βασίζονται στους κανόνες γραμματικής και σύνταξης της νέας ελληνικής, ενώ παράλληλα περιλαμβάνουν τεχνικές και μεθόδους οι οποίες βοηθούν το παιδί να χειρίζεται ευκολότερα τον τρόπο γραφής του. Ποια είναι τα οφέλη; Η οργανωμένη εκμάθηση της ορθογραφίας δίνει στα παιδιά τη δυνατότητα: να εφαρμόζουν τους κανόνες της γλώσσας, να εμπλουτίζουν το λεξιλόγιό τους, να γράφουν με οδηγό τη λογική, να λειτουργούν συνειρμικά, να βελτιώνονται στην ανάγνωση και την κατανόηση ενός κειμένου, να καλλιεργούν το αίσθημα της αυτοδιόρθωσης. Πόσο κοστίζει; Οι Εκπαιδευτικοί Ορίζοντες είναι ένα φροντιστήριο που δεν δημιουργήθηκε με επιχειρηματικά κίνητρα. Η αγάπη για τη διδασκαλία και τα παιδιά μάς ώθησε στη δημιουργία ενός χώρου, όπου κάθε παιδί θα βρίσκει αυτό που χρειάζεται. Για τον λόγο αυτό οι τιμές μας είναι εξαιρετικά χαμηλές, ενώ καθ&#039; όλη τη διάρκεια του έτους παρέχουμε έκπτωση σε μονογονεϊκές οικογένειες, ανέργους και πολύτεκνους. Για τα μαθήματα ορθογραφίας και δημιουργικής γραφής το κόστος είναι μόνο 30€/μήνα, ενώ το drop in κοστίζει μόνο 10€. Πού θα σας βρούμε; Θα μας βρείτε καθημερινά 11:00-21:00 και Σάββατο 10:00-14:00Γυφτοπούλου 10 (πρώην Μεσολογγίου), Χαλάνδρι, Β΄ όροφοςτηλ. επικοινωνίας: 211-1131096e-mail: info@orizontes.orgwww.orizontes.org Facebook: Εκπαιδευτικοί Ορίζοντες, Instagram: ekp.orizontes &amp;nbsp;
