Title:
Βραβείο Περιβαλλοντικής Ευαισθησίας στο 1ο Γυμνάσιο Χαλανδρίου από τον ΣΒΑΠ
Description:
Για 11η συνεχή χρονιά πραγματοποιήθηκε η εκδήλωση απονομής των Ετήσιων Βραβείων Περιβαλλοντικής Ευαισθησίας στα σχολεία, από τον Διαδημοτικό Σύνδεσμο για τη Βιώσιμη Ανάπτυξη των Πόλεων. Η εκδήλωση έγινε τη Δευτέρα 10 Ιουνίου στην αίθουσα Μελίνα Μερκούρη του Δημαρχείου Παπάγου-Χολαργού, παρουσία πλήθους κόσμου, εκπαιδευτικών, παιδιών και εκπροσώπων των δήμων. Για άλλη μια χρονιά επιβραβεύθηκε η προσπάθεια και το έργο των μαθητών και των καθηγητών για την περιβαλλοντική συνείδηση. Συγκεκριμένα, βραβεύτηκαν τα σχολεία: 14o Νηπιαγωγείο Ν. Ιωνίας 1ο Δημοτικό Πεύκης 2ο Δημοτικό Παπάγου 1ο Γυμνάσιο Χαλανδρίου 1ο ΓΕΛ Χολαργού Επαίνους έλαβαν τα σχολεία: 6ο Νηπιαγωγείο Αγ. Παρασκευής 7ο Δημοτικό Ηρακλείου 6ο Δημοτικό Κηφισιάς 7ο Δημοτικό Ν. Ιωνίας 5ο Δημοτικό Χολαργού 3ο Δημοτικό Παπάγου 2ο Γυμνάσιο Αγ. Παρασκευής 2ο Γυμνάσιο Γέρακα Γυμνάσιο Λυκόβρυσης 1ο ΓΕΛ Μεταμόρφωσης 1ο ΓΕΛ Αγ. Παρασκευής 2ο ΓΕΛ Γέρακα 1ο ΓΕΛ Αγ. Παρασκευής Ομιλίες για το Περιβάλλον και την Αειφορία πραγματοποιήθηκαν από τις κ.κ. Ειρήνη Βεντουζά, Αντιδήμαρχο Περιβάλλοντος, Χριστίνα Παπαζήση, συντονίστρια στην Αειφορία, μέλος του Δ.Σ. της Ελληνικής Εταιρίας Προστασίας της Φύσης που είναι ο Εθνικός χειριστής του Προγράμματος του Δικτύου των Οικολογικών Σχολείων, Σοφία Φραγκούλη, εκπαιδευτικό, υπεύθυνη των Βιωματικών εργαστηρίων για την ανακύκλωση. Επίσης, προβλήθηκε βίντεο του Συνδέσμου για τη Βιώσιμη Ανάπτυξη με τις αρχές της Ανακύκλωσης και των «καλών πρακτικών» προστασίας του Περιβάλλοντος. Παράλληλα, τα παιδάκια των σχολείων παρουσίασαν θεατρικά δρώμενα και τραγουδάκια με θέμα το Περιβάλλον. Πριν από την έναρξη των βραβεύσεων πραγματοποιήθηκε εργαστήριο Βιωματικής Εκπαίδευσης στο πλαίσιο του προγράμματος «Δίνω μια δεύτερη ευκαιρία στα σκουπίδια», που πραγματοποιεί ο Σύνδεσμος στα σχολεία των Δήμων-Μελών του. Την εκδήλωση τίμησαν με την παρουσία τους και απένημαν βραβεία στα σχολεία οι κ.κ. Γιάννης Σταθόπουλος, Δήμαρχος Αγίας Παρασκευής, ο κ. Παύλος Καμάρος, Γ.Γ. του Συνδέσμου για τη Βιώσιμη Ανάπτυξη και Πρόεδρος της Ένωσης Δημάρχων Αττικής, η κυρία Ειρήνη Βεντουζά Παπανικολάου, Αντιδήμαρχος Περιβάλλοντος στον Δήμο Παπάγου-Χολαργού, και ο Πρόεδρος της Πρωτοβάθμιας Σχολικής Επιτροπής κ. Χρήστος Πετράκης. Η εκδήλωση έκλεισε με ευχές για καλό καλοκαίρι και καλή επιτυχία στα παιδιά που δίνουν εξετάσεις, καθώς και μ’ ένα «γλυκό» κέρασμα με παγωτό για όλα τα παιδάκια, τους γονείς και τους εκπαιδευτικούς. &amp;nbsp;
