Title:
ΕΛ.ΑΣ: Η ενδοοικογενειακή βία είναι ένα έγκλημα που διώκεται αυτεπάγγελτα και τιμωρείται
Description:
Η ενδοοικογενειακή βία είναι ένα έγκλημα που διώκεται αυτεπάγγελτα και τιμωρείται από τις διατάξεις του Ν. 3500/2006. Οι Υπηρεσίες Αντιμετώπισης Ενδοοικογενειακής Βίας της Ελληνικής Αστυνομίας λειτουργούν σε όλη την επικράτεια. Η Ελληνική Αστυνομία διαχειρίζεται κάθε περιστατικό ενδοοικογενειακής βίας με εξειδικευμένα στελέχη. Παράλληλα αντιμετωπίζει με σοβαρότητα/υπευθυνότητα κάθε περιστατικό ενδοοικογενειακής βίας, ενημερώνοντας τις αρμόδιες δικαστικές αρχές. Η άσκηση κάθε είδους βίας ή κακοποίησης: ψυχολογικής, σωματικής, σεξουαλικής και συναισθηματικής, διώκεται από τον Νόμο. Αν γνωρίζετε κάποιο άτομο που είναι θύμα ενδοοικογενειακής βίας και σιωπά, ενθαρρύνετέ το να απευθυνθεί στο πλησιέστερο Αστυνομικό Τμήμα. Αν είστε θύμα: Καλέστε το 100 σε περίπτωση άμεσης ανάγκης ή επικοινωνήστε με το πλησιέστερο Αστυνομικό Τμήμα. Λάβετε άμεσα ιατρική φροντίδα και τις απαραίτητες διαγνωστικές εξετάσεις. Πείτε την αλήθεια στον γιατρό για το τι σας συνέβη. Καλέστε την τηλεφωνική γραμμή SOS 15900 της Γενικής Γραμματείας  Οικογενειακής Πολιτικής και Ισότητας των Φύλων και απευθυνθείτε στις ειδικές υπηρεσίες για κακοποιημένες γυναίκες, οι οποίες παρέχουν ψυχοκοινωνική στήριξη, νομική συμβουλευτική και φιλοξενία σε ξενώνες. Αν γνωρίζω ότι κάποιο ενήλικο ή ανήλικο άτομο κακοποιείται συστηματικά, πώς μπορώ να βοηθήσω; Για περισσότερες πληροφορίες επισκεφθείτε τη σελίδα: Γενική Γραμματεία Οικογενειακής Πολιτικής και Ισότητας των Φύλων Μένουμε σπίτι δεν σημαίνει υπομένουμε τη βία. Εάν υφίστασαι βία στο σπίτι, κάλεσε στη γραμμή SOS 15900 ή σε περιπτώσεις έκτακτης ανάγκης στο 100. Εάν δεν μπορείς να μιλήσεις, στείλε e-mail στο sos15900@isotita.gr 
