Title:
Ξεκινά ο 2ος κύκλος διαλέξεων στο Ελεύθερο Πανεπιστήμιο Δήμου Χαλανδρίου
Description:
Με μια διάλεξη αφιερωμένη στο παρελθόν, το παρόν και το μέλλον του σιδηροδρόμου στην Ελλάδα ανοίγει ο κύκλος των διαλέξεων, για το Β’ τρίμηνο του έτους ’22 –’23, του Ελεύθερου Πανεπιστημίου Δήμου Χαλανδρίου. Με αφετηρία τα «Σίδερα Χαλανδρίου», ο κ. Σπύρος Φασούλας, δικηγόρος, μέλος του Δ.Σ. της «Ελληνικής Γεωγραφικής Εταιρείας» και ιδρυτικό μέλος του «Συλλόγου Φίλων του Σιδηροδρόμου» θα μιλήσει στους παριστάμενους/ες για το σιδηρόδρομο ως κορυφαίο επίτευγμα της βιομηχανικής επανάστασης αλλά και ως καταλύτη για τον κοινωνικοοικονομικό μετασχηματισμό των κοινωνιών, από τον 19ο αιώνα και μετά. Περαιτέρω, θα αναπτυχθεί ο ρόλος του σιδηροδρόμου στη σύγχρονη εποχή, η αναγκαιότητά του και ο λόγος που οι εργαζόμενοι στα μέσα σταθερής τροχιάς πρωτοστάτησαν διαχρονικά στους κοινωνικούς αγώνες και την Αντίσταση, κατά τον τελευταίο πόλεμο. Ξεχωριστή αναφορά θα γίνει στην ελληνική εμπειρία και το τρένο του Λαυρίου. Δευτέρα 20 Φεβρουαρίου 2023, στις 18:007ο Γυμνάσιο Χαλανδρίου (Κόδρου 24) Υπενθυμίζεται ότι από τον Οκτώβριο του 2022, το Ελεύθερο Πανεπιστήμιο του Δήμου Χαλανδρίου έχει διευρύνει τη λειτουργία του με σειρά διαλέξεων, κύκλους μαθημάτων και ερευνητικές δραστηριότητες, οι οποίες κατανέμονται σε τρία τρίμηνα.
