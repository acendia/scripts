Title:
Έφυγε από τη ζωή ο προπονητής του Προμηθέα Χαλανδρίου Μάικ Ευαγγελίτσης
Description:
Θρήνος στο ελληνικό μπάσκετ, αφού πέθανε ο Μάικ Ευαγγελίτσης. Στα 38 του χρόνια, ο παλαίμαχος σέντερ που έχει περάσει μεταξύ άλλων από τον Πανελλήνιο, τον Σπόρτιγκ και τον Έσπερο, πέθανε από ανακοπή καρδιάς. Ο Μάικ Ευαγγελίτσης δεν βρίσκεται πλέον στην ζωή. Σε ηλικία 38 χρονών, ο άλλοτε παίκτης του Πανελληνίου και του Σπόρτιγκ πέθανε από ανακοπή καρδιάς. Πριν από μερικούς μήνες ο Μάικ Ευαγγελίτσης είχε αποκαλύψει ότι διαγνώστηκε με καρκίνο, ωστόσο μία επέμβαση που υποβλήθηκε άμεσα τον βοήθησε να το ξεπεράσει. Ο Μίχαλ Μάρεκ γεννήθηκε στην Τσεχία το 1980. Στην Ελλάδα, βέβαια, τον μάθαμε ως Μιχάλη Ευαγγελίτση. Μάικ Ευαγγελίτση, για την ακρίβεια. Στα νιάτα του υπήρξε ένας από τους καλύτερους ψηλούς των μικρότερων κατηγοριών, έχοντας σπουδαίες σεζόν στην Α2 (με τον Σπόρτινγκ), αλλά και στην Β&#039; Εθνική και την Γ&#039; Εθνική. Πάνω από όλα όμως ήταν ένας άνθρωπος με ανησυχίες, που είχε ασχοληθεί με την Hip-Hop μουσική, όντας γνωστός με το προσωνύμιο &quot;Mike12&quot; και είχε έντονη κοινωνική δράση. Για την ακρίβεια ήταν πρωτοπόρος σε αυτό τον τομέα, αφού μεταξύ άλλων ήταν από αυτούς που είχαν βγει μπροστά για την διεξαγωγή του &quot;Sport Show&quot; το 2008, έναν φιλανθρωπικό αγώνα μπάσκετ μεταξύ επιφανών παικτών της χώρας και γνωστών καλλιτεχνών της hip-hop σκηνής, με τα έσοδα να προσφέρονται τότε στον μη κερδοσκοπικό Οργανισμό &quot;Make a Wish&quot;. Ακόμα και στα τελευταία χρόνια της ζωής του πάντως είχε έντονη δράση και ανησυχίες. Δεν δίσταζε να πάρει θέση για τα θέματα ρατσισμού, ενώ πριν από μερικούς μήνες, κατά την διάρκεια των φονικών πυρκαγιών που έπληξαν την χώρα, φρόντισε μέσω Facebook να τονίσει ότι προσφέρει στέγη και τροφή σε όποιον έχει ανάγκη. Ο Ευαγγελίτσης τα τελευταία χρόνια δούλευε ως προπονητής σε ακαδημίες, αφού λάτρευε να δουλεύει με παιδιά, ενώ διοργάνωνε και το MBCE Basketball CAMP by Mike Evaggelitsis. Την φετινή σεζόν είχε αναλάβει καθήκοντα πρώτου προπονητή στο ανδρικό τμήμα του Προμηθέα Χαλανδρίου. Η καριέρα του: Πανελλήνιος (1988-00), Σπόρτιγκ (2000-01), Αλιμος (2001-02), Ξάνθη (2002-03), Σιάτιστα (2003-04), Πανερυθραϊκός (2004-05), Εσπερος (2005-06), ΕΑΠ (2006-07), Ικαρος Καλλιθέας (2007-08), Μίλωνας (2008-09), Ψυχικό (2009-10), Νίκη Αμαρουσίου (2010-12), ΓΣ Χαλανδρίου (2012-13), Ερμής Πειραιά (2013-14), Πορφύρας (2014-15). Πηγή:&amp;nbsp;www.sport24.gr &amp;nbsp;
