Title:
Κακοκαιρία “Μπάρμπαρα”: Τηλέφωνα έκτακτης ανάγκης - Σημεία διανομής αλατιού - Θερμαινόμενος χώρος στο Χαλάνδρι
Description:
Με βάση το έκτακτο δελτίο επικίνδυνων καιρικών φαινομένων της ΕΜΥ/ΕΜΚ που εκδόθηκε στις 3/2/2023, ένα καιρικό σύστημα με το όνομα «Μπάρμπαρα» θα επηρεάσει τη χώρα από την Κυριακή (5/2/2023), με κύρια χαρακτηριστικά τις χαμηλές θερμοκρασίες, τον ισχυρό παγετό, τις κατά τόπους πυκνές χιονοπτώσεις ακόμα και σε πεδινές περιοχές της ανατολικής Ελλάδας, καθώς και τους θυελλώδεις βόρειους ανέμους εντάσεως 8 με 9 μποφόρ στα πελάγη. Ειδικά για την Αττική, προβλέπονται χιονοπτώσεις από την Κυριακή (5/2/2023), αρχικά στα ανατολικά και τα βόρεια, οι οποίες από τις προμεσημβρινές ώρες θα επεκταθούν στο μεγαλύτερο μέρος του νομού ενώ από το απόγευμα θα ενταθούν και θα χιονίσει και σε πεδινές περιοχές. Οι χιονοπτώσεις θα παρουσιάσουν πρόσκαιρη ύφεση κατά τη διάρκεια της νύχτας. Ωστόσο από τη Δευτέρα το πρωί οι χιονοπτώσεις θα ενταθούν εκ νέου σε όλο τον νομό. Ως εκ τούτου, καλούνται οι πολίτες: Να αποφεύγουν τις άσκοπες μετακινήσεις. Να ΜΗΝ κινούνται χωρίς αντιολισθητικές αλυσίδες. Όσοι διαθέτουν πάρκινγκ να σταθμεύουν εκεί τα αυτοκίνητά τους, για να διευκολύνουν τη διέλευση των μηχανημάτων έργου του Δήμου, σε περίπτωση αποχιονισμού. Να τηρούν τα μέτρα αυτοπροστασίας που προβλέπει η Γενική Γραμματεία Πολιτικής Προστασίας.  ΤΗΛΕΦΩΝΑ ΕΚΤΑΚΤΗΣ ΑΝΑΓΚΗΣ Σε περίπτωση έκτακτης ανάγκης, οι πολίτες μπορούν να καλούν: 210-6811275 (24 ώρες)   Φυλάκιο αμαξοστασίου Δήμου Χαλανδρίου 214-2147040 (08:00-22:00)   «Γραμμή Δημότη» Δήμου Χαλανδρίου 213-2023918 - 921 (από 09:00)   Γραφείο δημάρχου 199   Πυροσβεστική Υπηρεσία 100   Ελληνική Αστυνομία 166   ΕΚΑΒ 112   Ευρωπαϊκός Αριθμός Έκτακτης Ανάγκης Για τυχόν προβλήματα στο δίκτυο ηλεκτροδότησης, οι πολίτες να επικοινωνούν με τον ΔΕΔΔΗΕ στο τηλ.: 8004004000. ΣΗΜΕΙΑ ΔΙΑΝΟΜΗΣ ΑΛΑΤΙΟΥ ΣΕ ΠΕΡΙΠΤΩΣΗ ΠΑΓΕΤΟΥ Ή ΤΥΧΟΝ ΧΙΟΝΟΣΤΡΩΣΗΣ Οι πολίτες μπορούν να προμηθεύονται αλάτι από τα παρακάτω σημεία: Κοιμητήριο Δήμου Χαλανδρίου (Αναπαύσεως &amp;amp; Tήνου) 8ο Γυμνάσιο (Αγ. Φωτεινής &amp;amp; Φιλίππου) Αμαξοστάσιο υπηρεσίας Καθαριότητας (Παράδρομος Αττικής Οδού &amp;amp; Λεωνιδίου) Αθλητικό Κέντρο «Μάρκος Παπαδάκης» (Σαρανταπόρου &amp;amp; Σοφοκλή Βενιζέλου) Κτήμα Μαμμόπουλου (Αγ. Παρασκευής 86) Πάρκο Συνοικισμού (Ποταμού Καλαμά) ΘΕΡΜΑΙΝΟΜΕΝΟΣ ΧΩΡΟΣ ΣΤΟ ΚΑΠΗ ΚΑΤΩ ΧΑΛΑΝΔΡΙΟΥ Λόγω των χαμηλών θερμοκρασιών που προβλέπονται, θα είναι ανοικτός σε 24ωρη βάση, από την Κυριακή 5 Φεβρουαρίου, στις 08:00, και για όσο χρονικό διάστημα χρειαστεί, ο θερμαινόμενος χώρος στο Κ.Α.Π.Η. του Κάτω Χαλανδρίου (Ιλιάδος 23). Τηλ.: 210-6778788.   Διαβάστε σχετικά: Έρχεται χιόνι στο Χαλάνδρι; Ισχυρή ψυχρή εισβολή από την Κυριακή  
