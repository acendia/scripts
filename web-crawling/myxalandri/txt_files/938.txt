Title:
Απεργία την Πέμπτη: Πώς θα κινηθούν τα Μέσα Μαζικής Μεταφοράς
Description:
Ο ΟΑΣΑ ενημερώνει το επιβατικό κοινό ότι την Πέμπτη 16 Μαρτίου 2023, η λειτουργία των Μέσων Μαζικής Μεταφοράς διαμορφώνεται ως εξής: Οι Γραμμές 1, 2 &amp;amp; 3 του Μετρό και οι γραμμές Τραμ θα λειτουργήσουν, από τις 10:00 το πρωί έως τις 15:00 το απόγευμα. Κατά το χρονικό αυτό διάστημα λειτουργίας των Γραμμών του Μετρό, με εντολή της ΕΛ.ΑΣ., οι σταθμοί «ΣΥΝΤΑΓΜΑ», «ΠΑΝΕΠΙΣΤΗΜΙΟ» και «ΟΜΟΝΟΙΑ» θα παραμείνουν κλειστοί και οι συρμοί θα διέρχονται από αυτούς χωρίς να πραγματοποιούν στάση. Για τα πρώτα και τελευταία δρομολόγια, ενημερωθείτε εδώ. Τα Λεωφορεία και τα Τρόλεϊ θα λειτουργήσουν, από τις 09:00 το πρωί έως τις 21:00 το βράδυ. Τις υπόλοιπες ώρες, όλα τα παραπάνω μέσα, δεν θα λειτουργήσουν λόγω στάσης εργασίας των εργαζομένων. Στις Λεωφορειακές γραμμές που αναφέρονται στον πίνακα, όλα τα δρομολόγια θα πραγματοποιηθούν κανονικά. Επιπλέον, αύριο το Κέντρο Εξυπηρέτησης Επιβατικού Κοινού του ΟΑΣΑ (Ρεθύμνου 16, 10682 Αθήνα) θα είναι κλειστό, λόγω συμμετοχής των εργαζομένων στην Πανελλαδική Απεργία της ΓΣΕΕ και της ΑΔΕΔΥ. Για περισσότερες πληροφορίες το επιβατικό κοινό μπορεί να ενημερώνεται από την ιστοσελίδα του ΟΑΣΑ και της ΣΤΑΣΥ καθώς και από το πληροφοριακό κέντρο 11185.
