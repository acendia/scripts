Title:
“Χαλάνδρι σε Δράση”: Έκθετη η διοίκηση Ρούσσου με το κυλικείο στο Κοιμητήριο
Description:
Ανακοίνωση της δημοτικής παράταξης “Χαλάνδρι σε Δράση” αναφορικά με τις εξελίξεις στο κυλικείο του Κοιμητηρίου Χαλανδρίου:  Στις 4 Μαρτίου, ο δήμαρχος Χαλανδρίου, Σίμος Ρούσσος είχε προχωρήσει στη σφράγιση του κυλικείου στο Κοιμητήριο και την αποβολή των «εκμεταλλευτών» του από δικαστικό επιμελητή, παρουσία της Αστυνομίας και του αρμόδιου αντιδημάρχου. Τότε ο κ. Ρούσσος, σύμφωνα με ανακοίνωση, που είχε βγάλει κατηγορούσε τις προηγούμενες δημοτικές αρχές, γιατί σύμφωνα με τη σύμβαση που είχε υπογραφεί, ο δήμος παραχωρούσε το δικαίωμα στον «εκμεταλλευτή» να επινοικιάζει τη σύμβαση σε τρίτον, να την ανανεώνει μονομερώς και να αποδίδει στη δημοτική εταιρία ΦΛΥΑ Α.Ε. το «ευτελές» για την αξία του, τίμημα των 3.000 ευρώ μηνιαίως. Δυστυχώς, για τον Δήμαρχο, σε ελάχιστο χρονικό διάστημα αποδείχθηκε, ότι το ψέμα έχει κοντά ποδάρια. Και αποδείχθηκε στην τελευταία συνεδρίαση του διοικητικού συμβουλίου της ΦΛΥΑ Α.Ε. στις 28/04/22, ότι οι «λεόντειες» συμβάσεις και τα «καθεστώτα» για τα οποία μας κατηγορούσε, ήταν για να ρίξει μόνο λάσπη στον ανεμιστήρα, ενώ την ίδια ώρα αποδεικνύεται ανίκανος να χειριστεί το συγκεκριμένο θέμα με πολλαπλούς κινδύνους και συνέπειες για τον Δήμο: Η ΦΛΥΑ Α.Ε. λόγω των εμμονών του κ. Ρούσσου, για να ανακαλύψει φαντάσματα, όπως στα «καθεστώτα», που... ονειρεύεται, βρίσκεται σε δυσχερή οικονομική θέση, αφού δεν εισπράττει το «ευτελές» αντίτιμο των 3.000 εδώ και τρεις μήνες από τους «εκμεταλλευτές»! Και η αιτία είναι, ότι ο «εκμεταλλευτής», που είχε κερδίσει τον διαγωνισμό, τον οποίο είχε προκηρύξει ο κ. Ρούσσος, παραιτήθηκε στις 21 Απριλίου, παραδεχόμενος ουσιαστικά, ότι αδυνατεί να εκπληρώσει τις μηνιαίες υποχρεώσεις του, που ανέρχονται στα 12.900 ευρώ!!! Κάτι σαν το κυλικείο της... Μεγάλης Βρετάνιας, δηλαδή. Τι κι’ αν τον είχαμε προειδοποιήσει πολλάκις για τις βαρύτατες συνέπειες. Εκείνος αλαζονικά και εκδικητικά μιλούσε για «καθεστώτα» και «λεόντειες» συμβάσεις... Αυτός, λοιπόν, ήταν και ο βασικός λόγος, που συνεκλήθη την περασμένη εβδομάδα από τον κ. Ρούσσο, το Δ.Σ. της Ανώνυμης Εταιρείας και όχι το Δημοτικό Συμβούλιο, ώστε να εγκρίνει τη διεξαγωγή νέου ...9μηνου διαγωνισμού. Αν μάλιστα -σύμφωνα με πληροφορίες- ήδη έχει προεισπράξει ως εγγύηση 6 μισθώματα, γεγονός που αποτελεί καθαρή εξαπάτηση του Δ.Σ, τότε ο κ. Ρούσσος είναι έκθετος! Και για όλα θα πρέπει να απολογηθεί, αφού οι αποτυχημένες ενέργειές του, έχουν κοστίσει χιλιάδες ευρώ -στο ταμείο του Δήμου- σε «νομικές υπηρεσίες», με πρόσχημα δήθεν την απεμπλοκή από τα προηγούμενα «καθεστώτα» και τις «λεόντειες» συμβάσεις… Για να τελειώνουμε: Η παράταξή μας είναι υπέρ της διαφάνειας και της νομιμότητας. Kαι δεν πρόκειται να δεχθεί από κανέναν να τη «λεκιάσει». Όσο για τον κ. Ρούσσο, οφείλει να γνωρίζει, ότι όταν πετάς τη λάσπη στον ανεμιστήρα, τότε σύντομα θα σου γυρίσει πίσω. Και τότε κανένα «καθεστώς» και οποιαδήποτε «λεόντεια» σύμβαση, δεν θα μπορεί να σε ξεπλύνει. Πλέον, οι πολίτες του Χαλανδρίου έχουν και εμπειρία και γνώση, για να διαβούν τον Ρουβίκωνα στις προσεχείς δημοτικές εκλογές, που πλησιάζουν γοργά. Δημοτική Παράταξη «Χαλάνδρι σε Δράση»   Σχετικά άρθρα: Δήμος Χαλανδρίου: Τέλος στην “αμαρτωλή” σύμβαση για το κυλικείο του Δημοτικού Κοιμητηρίου Ο Π. Βάσιος για τη ΦΛΥΑ και την εκμετάλλευση του κυλικείου του Κοιμητηρίου Χαλανδρίου Δήμος Χαλανδρίου: Εκ νέου διοικητική αποβολή του καταπατητή του κυλικείου στο Δημοτικό Κοιμητήριο Η παράταξη “Χαλάνδρι σε Δράση” για το κυλικείο του Κοιμητηρίου και τη στάση του δημάρχου “Χαλάνδρι Απόφαση Ευθύνης”: Ο Π. Βάσιος για το κυλικείο του Κοιμητηρίου Χαλανδρίου Διοίκηση Δήμου Χαλανδρίου: Ούτε λέξη δεν βρήκε να πει η κ. Αγαπητού για την “αμαρτωλή” σύμβαση του κυλικείου στο Κοιμητήριο “Χαλάνδρι Ορίζοντας 2023”: Το δημοτικό συμφέρον, η κοινή λογική και το ουσιαστικό αποτέλεσμα, πυλώνες της πολιτικής μας Δήμος Χαλανδρίου: «Δικαιώνει πανηγυρικά τη διοίκηση Ρούσσου το φινάλε με το κυλικείο του Κοιμητηρίου» Απάντηση του Π. Βάσιου στην ανακοίνωση του Μ. Κρανίδη για το κυλικείο του Κοιμητηρίου Χαλανδρίου  
