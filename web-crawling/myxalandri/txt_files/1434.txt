Title:
Συμφωνία συνεργασίας του Δήμου Χαλανδρίου με τον Όμιλο Euromedica για εξετάσεις και test κορωνοϊού
Description:
Με πρωτοβουλία της Δημοτικής Αρχής Χαλανδρίου, επιτεύχθηκε συμφωνία με το διαγνωστικό κέντρο Euromedica Εγκέφαλος Χαλανδρίου, η οποία προβλέπει ειδικές πρόνοιες για τους εργαζόμενους στον Δήμο Χαλανδρίου αλλά και τους δημότες. Για τους εργαζόμενους στον Δήμο προβλέπεται: Δωρεάν συμμετοχή στις εξετάσεις με παραπεμπτικό ΕΟΠΥΥ 50% έκπτωση, για τους συγγενείς α’ βαθμού, επί της συμμετοχής στις εξετάσεις με παραπεμπτικό του ΕΟΠΥΥ Για τους δημότες Χαλανδρίου προβλέπεται: Rapid test 5€/εξεταζόμενο PCR test 29€/εξεταζόμενο Σημειώνεται ότι η συμφωνία αφορά αποκλειστικά το διαγνωστικό κέντρο Euromedica Εγκέφαλος Χαλανδρίου. Για οποιαδήποτε επιπλέον πληροφορία, οι ενδιαφερόμενοι μπορούν να επικοινωνούν με την κ. Έλλη Σωτηροπούλου (υπεύθυνη Μονάδας Euromedica Εγκέφαλος Χαλανδρίου) στο τηλ.: 210-6891802. Ο Όμιλος Euromedica παρέχει υπηρεσίες πρωτοβάθμιας και δευτεροβάθμιας περίθαλψης, μέσω ενός εκτεταμένου δικτύου διαγνωστικών κέντρων, ιδιωτικών κλινικών και κέντρων αποκατάστασης. Σε ισχύ και η προσφορά για PCR τεστ στα 24 ευρώ Σημειώνεται ότι παραμένει σε ισχύ η προσφορά και του διαγνωστικού κέντρου Neoscreen, κατόπιν αιτήματος του δημάρχου Χαλανδρίου Σίμου Ρούσσου, για τιμή στα 24 ευρώ για τα μοριακά τεστ που κάνουν εκπαιδευτικοί, μαθητές και οι γονείς τους. Σε ισχύ επίσης παραμένει η συμφωνία του Δήμου Χαλανδρίου με το ίδιο διαγνωστικό κέντρο, που προβλέπει δωρεάν διεξαγωγή PCR τεστ για όλους τους εργαζόμενους στον Δήμο Χαλανδρίου.  
