Title:
Ο Δήμος Χαλανδρίου τιμά τα 50 χρόνια από την ανταρσία στο αντιτορπιλικό “Βέλος”
Description:
Ο Δήμος Χαλανδρίου διοργανώνει εκδήλωση αντιδικτατορικής μνήμης και τιμής για τα 50 χρόνια από την ανταρσία στο αντιτορπιλικό «Βέλος», στις 25 Μαΐου 1973, γεγονός το οποίο κατάφερε ισχυρό πλήγμα στη χούντα των συνταγματαρχών και κατέδειξε διεθνώς ότι το καθεστώς στερούνταν νομιμοποίησης ακόμα και μέσα στο στράτευμα. Η εκδήλωση θα πραγματοποιηθεί την Τρίτη 25 Απριλίου 2023, στο Κέντρο Νεότητας Δήμου Χαλανδρίου (Δαναΐδων &amp;amp; Αντιγόνης), στις 7:00 μ.μ. Τα γεγονότα που σχετίζονται με την αντιδικτατορική πάλη αλλά και την ανταρσία στο αντιτορπιλικό «Βέλος» και ο τρόπος που αυτά συνέβαλαν στην πτώση της χούντας, θα αναδειχθούν μέσα από τις ομιλίες αλλά και τις μαρτυρίες Χαλανδραίων συμπολιτών μας που υπήρξαν μέλη του πληρώματος του αντιτορπιλικού, ενώ θα παρουσιαστεί και σχετικό οπτικοακουστικό υλικό. Ομιλίες - χαιρετισμοί: Σίμος Ρούσσος, δήμαρχος Χαλανδρίου. Ευάγγελος Γιουγκής, πρόεδρος του Συνδέσμου Φυλακισθέντων &amp;amp; Εξορισθέντων Αντιστασιακών (ΣΦΕΑ). Κώστας Γκορτζής, μέλος πληρώματος του αντιτορπιλικού «Βέλος», συγγραφέας. Οι Χαλανδραίοι Γιώργος Σαραφιανός, Αλέξανδρος Αβραάμ και Μιχάλης Σαμψών, μέλη του πληρώματος του αντιτορπιλικού, καταθέτουν την προσωπική τους μαρτυρία. Συντονίζει η αντιδήμαρχος Παιδείας Ιωάννα Αθανασάτου.  
