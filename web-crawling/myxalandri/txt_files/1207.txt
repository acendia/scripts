Title:
Προφυλακιστέα η 49χρονη που πυροβόλησε τον οφθαλμίατρο στο Χαλάνδρι
Description:
Προσωρινά κρατούμενη κρίθηκε μετά την πολύωρη απολογία που έδωσε στην 11η Τακτική Ανακρίτρια η 49χρονη που πυροβόλησε, τραυματίζοντας σοβαρά, τον 68χρονο πατέρα του παιδιού της έξω από το σπίτι του στο Χαλάνδρι. Η γυναίκα είναι αντιμέτωπη με βαριές κατηγορίες που αφορούν απόπειρα ανθρωποκτονίας σε ήρεμη ψυχική κατάσταση, παράνομη οπλοφορία κατ&#039; εξακολούθηση, παράνομη οπλοχρησία, ενδοοικογενειακή απειλή και απόπειρα αρπαγής ανηλίκου που δεν έχει συμπληρώσει τα 14 χρόνια. Η 49χρονη δεν έχει ορίσει συνήγορο και έτσι εκπροσωπήθηκε από δικηγόρο που διορίστηκε από τις αρχές για την υπεράσπισή της. Σύμφωνα με πληροφορίες, η κατηγορούμενη ισχυρίστηκε ενώπιον της δικαστικής λειτουργού, πως το όπλο δεν ήταν δικό της και πως βρισκόταν σε άμυνα. Ωστόσο, από τα στοιχεία της δικογραφίας, φαίνεται να προκύπτει πως η κατηγορούμενη βρισκόταν στον χώρο αναμένοντας τον 68χρονο οφθαλμίατρο. Πηγή: ΑΠΕ-ΜΠΕ  
