Title:
Κλειστά και την Τετάρτη τα σχολεία στο Χαλάνδρι - Τι ισχύει για τους παιδικούς σταθμούς
Description:
Κλειστά θα παραμείνουν και αύριο Τετάρτη 8 Φεβρουαρίου τα σχολεία Πρωτοβάθμιας και Δευτεροβάθμιας Εκπαίδευσης στο Χαλάνδρι.  Δήμος Χαλανδρίου: Σχετικά με τους Παιδικούς Σταθμούς, αρμοδιότητας του Δήμου, προκρίθηκε, για τη διευκόλυνση των γονέων, να λειτουργήσουν κανονικά, πλην του 6ου Παιδικού (Γαλήνης 55 &amp;amp; Παπαδάτου), που θα παραμείνει κλειστός για προληπτικούς λόγους.   Αναλυτικά η ανακοίνωση της Περιφέρειας Αττικής: Κλειστά αύριο τα σχολεία σε περιοχές της Αττικής που έχουν ακόμα προβλήματα από την κακοκαιρία – Τι προβλέπει η απόφαση του περιφερειάρχη η οποία ελήφθη μετά από εισήγηση των δημάρχων  Ο περιφερειάρχης Αττικής Γ. Πατούλης, μετά από διαβούλευση με τους 66 δήμους της Αττικής, τις προβλέψεις της ΕΜΥ και τη σχετική ενημέρωση των μετεωρολόγων Θ. Κολυδά, και Θ. Καλύβα, τα αιτήματα των δημάρχων και με τη συμμετοχή των χωρικών αντιπεριφερειαρχών, των αντιπεριφερειαρχών Πολιτικής Προστασίας και Παιδείας προέβη στην απόφαση να παραμείνουν και αύριο Τετάρτη 8 Φεβρουαρίου 2023 κλειστά τα σχολεία Πρωτοβάθμιας και Δευτεροβάθμιας Εκπαίδευσης σε περιοχές που αντιμετωπίζουν ακόμα προβλήματα από την κακοκαιρία. Για τη λειτουργία των βρεφονηπιακών σταθμών και τις ώρες προσέλευσης στα σχολεία, οι Δήμοι ως αρμόδιοι θα προβούν σε σχετικές ανακοινώσεις.   Αναλυτικά πώς θα λειτουργήσουν τα σχολεία Πρωτοβάθμιας και Δευτεροβάθμιας Εκπαίδευσης σε όλες τις Περιφερειακές Ενότητες (Π.Ε.) της Αττικής:  Π. Ε. ΑΝΑΤΟΛΙΚΗΣ ΑΤΤΙΚΗΣ  Κλειστά στους Δήμους: Ωρωπού    Διονύσου Αχαρνών Παλλήνης * Στον Δήμο Μαραθώνα: θα είναι κλειστά σε Βαρνάβα-Γραμματικό και σε Μαραθώνα-Ν. Μάκρη ανοιχτά Ανοιχτά στους Δήμους: Ραφήνας-Πικερμίου Παιανίας Σπάτων-Αρτέμιδος Λαυρεωτικής Σαρωνικού Δήμος Κρωπίας (Ανοιχτά Όλα. Κλειστό μόνο το Ειδικό Σχολείο του Δήμου Κρωπίας) Μαρκοπούλου Βάρης-Βούλας-Βουλιαγμένης Π.Ε. ΒΟΡΕΙΟΥ ΤΟΜΕΑ ΑΘΗΝΩΝ  Κλειστά στους Δήμους: Αμαρουσίου Βριλησσίων Ηρακλείου Κηφισιάς Λυκόβρυσης-Πεύκης Μεταμορφώσεως Νέας Ιωνίας Πεντέλης Χαλανδρίου Φιλοθέης-Ψυχικού  Ανοιχτά στους Δήμους: Αγίας Παρασκευής Παπάγου-Χολαργού Φιλοθέης-Ψυχικού Π.Ε. ΔΥΤΙΚΟΥ ΤΟΜΕΑ ΑΘΗΝΩΝ: Όλα ανοιχτά (εκτός από συγκεκριμένα σχολεία του Δήμου Πετρούπολης*)   Ανοιχτά στους Δήμους: Αγίας Βαρβάρας Αναργύρων-Καματερού Αιγάλεω Ιλίου Δήμο Περιστερίου  Χαϊδαρίου  Στον Δήμο Πετρούπολης θα λειτουργήσουν όλα εκτός από τα παρακάτω σχολεία που θα παραμείνουν κλειστά: Νηπιαγωγείο 1Ο/2Ο/ 6Ο/7Ο/12Ο/15Ο/16Ο/17Ο/17Ο ΠΑΡΑΡΤΗΜΑ/19Ο/20Ο Δημοτικό 1Ο/ 4Ο/7Ο/8Ο/9Ο Γυμνάσιο 4Ο/6Ο Γενικό Λύκειο 2Ο/3Ο  Π.Ε.  ΔΥΤΙΚΗΣ ΑΤΤΙΚΗΣ  Κλειστά στους Δήμους:  Ελευσίνας Μάνδρας-Ειδυλλίας Φυλής Ανοιχτά στους Δήμους: Ασπροπύργου Δήμος Μεγαρέων Π.Ε. ΝΗΣΩΝ Κλειστά στον Δήμο: Σαλαμίνας Ανοιχτά στους Δήμους: Αγκιστρίου Δήμος Αίγινας Δήμος Κυθήρων Δήμος Πόρου Σπετσών Ύδρας Τροιζηνίας-Μεθάνων Π.Ε. ΚΕΝΤΡΙΚΟΥ ΤΟΜΕΑ ΑΘΗΝΩΝ Όλα ανοιχτά Δήμος Αθηναίων Δήμος Βύρωνος Δήμος Γαλατσίου Δήμος Δάφνης-Υμηττού Δήμος Ζωγράφου Δήμος Ηλιούπολης Δήμος Καισαριανής Δήμος Φιλαδελφείας-Χαλκηδόνας Π.Ε. ΠΕΙΡΑΙΑ: Όλα ανοιχτά Δήμος Πειραιώς Δήμος Νίκαιας-Αγίου Ιωάννη Ρέντη Δήμος Κορυδαλλού Δήμος Κερατσινίου-Δραπετσώνας Δήμος Περάματος Π.Ε. ΝΟΤΙΟΥ ΤΟΜΕΑ ΑΘΗΝΩΝ: Όλα ανοιχτά Δήμος Αγίου Δημητρίου Δήμος Αλίμου Δήμος Γλυφάδας Δήμος Ελληνικού-Αργυρούπολης Δήμος Καλλιθέας Δήμος Μοσχάτου-Ταύρου Δήμος Νέας Σμύρνης Δήμος Παλαιού Φαλήρου Ο περιφερειάρχης Γ. Πατούλης ευχαρίστησε θερμά τους δημάρχους, τους αντιπεριφερειάρχες και όλα τα στελέχη της Περιφέρειας και των Δήμων. Να σημειωθεί ότι οι λαϊκές αγορές θα είναι ανοιχτές σε όλη την Αττική. Ο περιφερειάρχης Αττικής Γ. Πατούλης επισημαίνει σχετικά: «Η λήψη απόφασης για τη λειτουργία ή όχι των σχολείων λαμβάνεται με βάση την εκτίμηση των δεδομένων που έχουμε, τόσο από τις δημοτικές αρχές, όσο και σε επίπεδο μετεωρολογικών εκτιμήσεων. Απόλυτη προτεραιότητά μας παραμένει η ασφάλεια των μαθητών, των γονέων τους και του εκπαιδευτικού προσωπικού. Οι χωρικοί αντιπεριφερειάρχες, οι αντιπεριφερειάρχες Πολιτικής Προστασίας, Οικονομικών και Παιδείας και το σύνολο των στελεχών μας βρίσκονται συνεχώς σε κινητοποίηση προκειμένου να αντιμετωπιστούν τα όποια ζητήματα προκύπτουν».   Η Περιφέρεια Αττικής παρακολουθεί την εξέλιξη των φαινομένων και αφού αξιολογήσει την κατάσταση με νεότερη ανακοίνωση θα κάνει γνωστό αν θα παραταθεί το κλείσιμο των σχολείων σε ορισμένες περιοχές και την Πέμπτη 9 Φεβρουαρίου.   Η Περιφέρεια Αττικής εξέδωσε αργά το απόγευμα νέα ανακοίνωση: Κλειστά αύριο Τετάρτη 8 Φεβρουαρίου και τα δημόσια και ιδιωτικά σχολεία υπερτοπικού χαρακτήρα σε όλη την Αττική Κλειστά λόγω εξέλιξης της κακοκαιρίας και όλα τα σχολεία στους Δήμους Φιλοθέης-Ψυχικού και Μαραθώνα Λόγω του υπερτοπικού τους χαρακτήρα ιδιωτικά και δημόσια σχολεία Πρωτοβάθμιας και Δευτεροβάθμιας Εκπαίδευσης (ΕΠΑΛ, Μουσικά, Καλλιτεχνικά, Πειραματικά, Εσπερινά, κ.α.) αύριο Τετάρτη 8 Φεβρουαρίου 2023 με απόφαση του περιφερειάρχη Γ. Πατούλη δεν θα λειτουργήσουν δια ζώσης. Η σχετική απόφαση κρίθηκε αναγκαία καθώς οι μαθητές των συγκεκριμένων σχολείων δεν προέρχονται μόνο από τον Δήμο στον όποιο αυτά λειτουργούν, αλλά και από άλλους Δήμους στους οποίους συνεχίζει να υπάρχει πρόβλημα λόγω κακοκαιρίας. Επιπλέον, λόγω της εξέλιξης της κακοκαιρίας και μετά από σχετικά αιτήματα των δημοτικών αρχών κλειστά θα είναι αύριο Τετάρτη όλα τα σχολεία στους Δήμους Φιλοθέης-Ψυχικού και Μαραθώνα. Η σχετική απόφαση έρχεται σε συνέχεια της απόφασης που προηγήθηκε νωρίτερα για το σύνολο των σχολείων στην Αττική.   Νεώτερη ανακοίνωση της Περιφέρειας Αττικής: Περαιτέρω διευκρινήσεις για τη λειτουργία υπερτοπικών και ειδικών δημόσιων και ιδιωτικών σχολείων στην Αττική αύριο Τετάρτη 8 Φεβρουαρίου Δεδομένων των συχνών καιρικών μεταβολών, διευκρινίζεται ότι δύνανται να παραμείνουν ανοιχτά υπερτοπικά δημόσια και ιδιωτικά σχολεία, Πρωτοβάθμιας και Δευτεροβάθμιας Εκπαίδευσης (ΕΠΑΛ, Μουσικά, Καλλιτεχνικά, Πειραματικά, Εσπερινά, Ειδικά Σχολεία κ.α.)., στην περίπτωση που θα αποφασίσουν σχετικά προς τούτο οι Διευθυντές των προαναφερόμενων σχολικών μονάδων, λαμβάνοντας υπόψη τις ιδιαίτερες επικρατούσες καιρικές συνθήκες και ανάγκες που κάθε φορά ισχύουν. Διευκρινίζεται επίσης ότι μετά από αίτημα του δημάρχου Ραφήνας Πικερμίου λόγω της συνεχιζόμενης κακοκαιρίας, αύριο Τετάρτη 8 Φεβρουαρίου 2023 θα παραμείνουν κλειστά τα σχολεία όλων των βαθμίδων στη Δημοτική Κοινότητα (ΔΚ) Πικερμίου. Δεν θα λειτουργήσουν επίσης τα Ειδικά Σχολεία και το ΕΠΑΛ. Τα σχολεία όλων τα βαθμίδων στη ΔΚ Ραφήνας θα λειτουργήσουν κανονικά. Κανονικά θα λειτουργήσουν οι παιδικοί σταθμοί στον Δήμο Ραφήνας Πικερμίου. Υπενθυμίζεται ότι λόγω της εξέλιξης της κακοκαιρίας και μετά από σχετικά αιτήματα των δημοτικών αρχών κλειστά θα είναι αύριο Τετάρτη όλα τα σχολεία και στους Δήμους Φιλοθέης-Ψυχικού και Μαραθώνα. Οι σχετικές αποφάσεις έρχονται σε συνέχεια της απόφασης που προηγήθηκε το απόγευμα για το σύνολο των σχολείων στην Αττική.  
