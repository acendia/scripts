Title:
Δεν υψώνεται -προσωρινά- περιμετρική περίφραξη στο 13ο Δημοτικό Χαλανδρίου
Description:
Ενημέρωση από τον Σύλλογο Γονέων και Κηδεμόνων του 13ου Δημοτικού Σχολείου Χαλανδρίου για τη δικαστική διαμάχη σχετικά με την περίφραξη του σχολείου: Την Τετάρτη 20 Ιουνίου 2018, πραγματοποιήθηκε η εκδίκαση ασφαλιστικών μέτρων από τον Δήμο Χαλανδρίου ενάντια στην απόφαση του Πρωτοδικείου που πραγματοποιήθηκε το έτος 2017 και που επέτρεπε σε γειτονική κάτοικο, την ύψωση της υπάρχουσας περίφραξης στο σύνολο του προαυλίου, στο 13ο Δημοτικό Σχολείο Χαλανδρίου. Στο δικαστήριο παρευρέθηκαν, μέλη του ΔΣ Γονέων και Κηδεμόνων του Δημοτικού, γονείς της Σχολικής μας κοινότητας, εκπρόσωπος της Ένωσης Γονέων και ο Αντιδήμαρχος Τεχνικής Υπηρεσίας. Βρισκόμαστε σε αναμονή της δικαστικής απόφασης και έως την έκδοσή της, θα διατηρηθεί η προσωρινή διαταγή για την αναστολή της απόφασης του Πολυμελούς Πρωτοδικείου Αθηνών. Αυτό πρακτικά σημαίνει ότι, δεν θα πρέπει να πραγματοποιηθεί καμία εργασία στην ήδη υπάρχουσα περιμετρική περίφραξη του Σχολείου, έως την έκδοση της αποφάσης. Ο Σύλλογος Γονέων και Κηδεμόνων, ευχαριστεί θερμά όσους παρευρέθηκαν στο δικαστήριο, στηρίζοντας την Σχολική Κοινότητα στην προσπάθειά της να διατηρήσει το Σχολείο φιλικό προς τα παιδιά μας. Ιδιαιτέρως ευχαριστεί τον Αντιδήμαρχο Τ.Υ, Κο Γερολυμάτο Κων/νο, για την στήριξή του σε αυτό το σοβαρό ζήτημα του Σχολείου. Οι επαφές με τους αρμόδιους σχετικά με την υπόθεση θα συνεχιστεί και θα υπάρξει σχετική ενημέρωση. Με εκτίμηση, Το Δ.Σ. &amp;nbsp; Σχετικό άρθρο:&amp;nbsp; Απαίτηση γείτονα να υψωθεί μάντρα 4 μέτρων στο 13ο Δημοτικό Χαλανδρίου! &amp;nbsp;
