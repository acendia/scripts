Title:
Ξεκίνησαν οι εργασίες φύτευσης στη νησίδα της οδού Ηρακλείτου
Description:
Χαρουπιές, κουτσουπιές, ακακίες, σοφόρες και πάνω από 2.000 θάμνοι θα κοσμούν σε λίγες μέρες τη διαχωριστική νησίδα στην οδό Ηρακλείτου, τον δρόμο που συνδέει τον σταθμό του μετρό Δουκ. Πλακεντίας με την περιοχή του Πατήματος Χαλανδρίου. Οι εργασίες έχουν ήδη ξεκινήσει και αναμένεται να ολοκληρωθούν σύντομα, δημιουργώντας μια μικρή πράσινη όαση στη μέση της ασφάλτου με φυτά ανθεκτικά στο περιβάλλον και στις καιρικές συνθήκες της περιοχής. Ο δήμαρχος Χαλανδρίου Σίμος Ρούσσος δήλωσε πρόσφατα για το έργο: «Ευχαριστώ ιδιαίτερα τις γεωπόνους Α. Νικολάου και Ν. Καλαφάτη και την προϊσταμένη του τμήματος Πρασίνου Α. Χατζηγεωργίου που πίστεψαν στο έργο, έκαναν τη μελέτη και διεκπεραίωσαν όλες τις δύσκολες και χρονοβόρες γραφειοκρατικές διαδικασίες προκειμένου να ολοκληρωθεί η προσπάθεια. Πιστεύω ότι το αποτέλεσμα θα ικανοποιήσει τους κατοίκους και τους επαγγελματίες της περιοχής». &amp;nbsp;
