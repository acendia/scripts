Title:
“Χαλάνδρι σε Δράση”: Μία φωτογραφία αξίζει όσο χίλιες λέξεις
Description:
Η δημοτική παράταξη “Χαλάνδρι σε Δράση” εξέδωσε την ακόλουθη ανακοίνωση αναφορικά με την επικινδυνότητα που εγκυμονούν οι «κρατήρες των δρόμων» που άνοιξαν σαν ...χαρτί στον Συνοικισμό Χαλανδρίου:  Μία φωτογραφία αξίζει όσο χίλιες λέξεις. Το υλικό, που καταθέτει σήμερα η παράταξη «Χαλάνδρι σε Δράση» από την περιοχή του Συνοικισμού Χαλανδρίου αποδεικνύει καθαρά την προχειρότητα, που συντελούνται έργα -με χρήματα των δημοτών- από τον δήμο Χαλανδρίου. Και το κυριότερο; Τον μεγάλο βαθμό επικινδυνότητας, που προκαλείται για τους πολίτες. Μιλάμε, κυριολεκτικά, για πραγματικούς «κρατήρες των δρόμων», οι οποίοι εγκυμονούν τεράστιους κινδύνους για την ασφάλεια των Χαλανδραίων, που ζουν εκεί και παρά τις συνεχείς εκκλήσεις, στη δημοτική αρχή να διορθωθεί το πρόβλημα ακούν την απάντηση, ότι δεν ευθύνεται ο δήμος αλλά η ΕΥΔΑΠ. Η επικεφαλής της παράταξης «Χαλάνδρι σε Δράση», Κρίστη Αγαπητού, στην οποία απευθύνθηκαν οι δημότες, ώστε να μη «κλείνουν» οι τρύπες στους δρόμους, με... κάδους σκουπιδιών, είχε σχετική επικοινωνία με την ΕΥΔΑΠ, η οποία απάντησε ότι η ευθύνη ανήκει -δυστυχώς- στον δήμο Χαλανδρίου. Πολλά εν ολίγοις: Μόλις με τις πρώτες καλοκαιρινές μπόρες, οι δρόμοι στο Χαλάνδρι άνοιξαν σαν ...χαρτί. Εύλογα, λοιπόν, αναρωτιέται ο καθένας: «Τι πρόκειται να γίνει το φθινόπωρο και ο χειμώνας, που πλησιάζουν σύντομα;». Οι πολίτες του Χαλανδρίου κ. Ρούσσο ζητούν λύσεις στα προβλήματα τους και όχι μετάθεση ευθυνών.
