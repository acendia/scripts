Title:
Φωτιά σε διαμέρισμα στο Χαλάνδρι - Εκκενώθηκε η πολυκατοικία
Description:
Πυρκαγιά ξέσπασε, σύμφωνα με ενημέρωση της Πυροσβεστικής, το βράδυ της Μ. Τετάρτης (12/4) σε διαμέρισμα 3ου ορόφου τετραώροφης πολυκατοικίας επί της οδού Θεσσαλονίκης 19, στο Χαλάνδρι. Για την κατάσβεση της πυρκαγιάς κινητοποιήθηκαν άμεσα 17 πυροσβέστες με 7 οχήματα. Στο διαμέρισμα προκλήθηκαν σημαντικές υλικές ζημιές, ενώ οι ένοικοι της πολυκατοικίας απομακρύνθηκαν με ασφάλεια. Η ανακοίνωση της Πυροσβεστικής: Πυρκαγιά εκδηλώθηκε σε διαμέρισμα 3ου ορόφου πολυκατοικίας επί της οδού Θεσσαλονίκης στον Δήμο Χαλανδρίου Αττικής για την οποία ειδοποιήθηκε η Υπηρεσία μας κατά τις απογευματινές ώρες χθες (12/4). Στο έργο της κατάσβεσης έλαβαν μέρος 17 πυροσβέστες με επτά (7) οχήματα. Από την πυρκαγιά προκλήθηκαν εκτενείς υλικές ζημιές στην οικία. Για το ανωτέρω περιστατικό, προανάκριση διενεργείται από το αρμόδιο ανακριτικό τμήμα.
