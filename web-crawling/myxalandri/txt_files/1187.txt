Title:
&quot;Γεύση από Χειμώνα&quot; αυτή την εβδομάδα στο Χαλάνδρι
Description:
Ο Δεκέμβριος, ο πρώτος μήνας του Χειμώνα, έκανε ποδαρικό με τον νοτιά να κυριαρχεί, μεταφέροντας σημαντικές ποσότητες σκόνης από τη Σαxάρα και ανεβάζοντας τη θερμοκρασία σε υψηλά επίπεδα.&amp;nbsp; Το σκηνικό αυτό, αλλάζει από σήμερα και ο καιρός, τις επόμενες ημέρες στην περιοxή μας, αναμένεται να εναρμονιστεί με τα &quot;πρότυπα&quot; της εποχής. Ήδη, ο δυτικός - βορειοδυτικός άνεμος έχει αρχίσει να ρίχνει τη θερμοκρασία, ενώ την Τρίτη και την Τετάρτη, ο βοριάς θα κυριαρχήσει, κατά διαστήματα ισχυρός, ρίχνοντας κατακόρυφα τη θερμοκρασία. Η πρώτη ψυχρή εισβολή, λοιπόν, της χειμερινής περιόδου, για την περιοχή μας, θα λάβει χώρα το διήμερο Τρίτη - Τετάρτη και θα έχει σαν κύρια χαρακτηριστικά, την πνοή ισχυρών βοριάδων, την πτώση της θερμοκρασίας, και την κατά διαστήματα πυκνή συννεφιά, ενώ είναι πιθανό να σημειωθούν παροδικές βροχοπτώσεις. Αξίζει να σημειωθεί ότι κατά τη διάρκεια του διημέρου αυτού, οι μέγιστες θερμοκρασίες δεν θα ξεπεράσουν τους 10°C, ενώ οι ελάχιστες θα πέσουν κοντά στους 5°C και η αισθητή θερμοκρασία κοντά στους 0°C. Σύμφωνα με τα τελευταία προγνωστικά μας στοιχεία, μάλιστα, τη νύχτα της Τρίτης προς την Τετάρτη, είναι αρκετά πιθανό να ντυθούν στα λευκά τα γύρω ορεινά τμήματα. Από την Πέμπτη, πάντως, προβλέπεται εξασθένιση των βοριάδων και αισθητή άνοδος της θερμοκρασίας. Καλή εβδομάδα και Καλό Χειμώνα!!! Γεώργιος ΠαπακωστόπουλοςΣυντονιστής προγνώσεων καιρού - SiMeteo.gr &amp;nbsp;
