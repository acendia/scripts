Title:
Σύλλογος Ρεματιάς Χαλανδρίου: Με μεγάλη επιτυχία η δράση για την Παγκόσμια Ημέρα Περιβάλλοντος
Description:
Με μεγάλη επιτυχία και με σημαντική συμμετοχή πεζοπόρων πραγματοποιήθηκε το Σάββατο 5 Ιουνίου η κοινή συνδιοργάνωση του Περιβαλλοντικού Συλλόγου Πεντέλης (ΠΣΠ) και του Συλλόγου Προστασίας Περιβάλλοντος και Ρεματιάς Πεντέλης - Χαλανδρίου. Οι συμμετέχοντες είχαν την ευκαιρία να γνωρίσουν τις ομορφιές και τη βιοποικιλότητα του παραρεμάτιου τοπίου με τις πολυάριθμες εκπλήξεις που τους περίμεναν σε κάθε στροφή του μονοπατιού (πόες, άνθη, φυτά, μουριές, κορομηλιές, πλατάνια, κουτσουπιές, πεύκα, έργα ορεινής υδρονομίας, κ.λπ.) και τις κατατοπιστικές πληροφορίες ξεχωριστών συνοδοιπόρων μας. https://www.youtube.com/watch?v=NbEAW6c_lIw Με αφετηρία την πλατεία Αγίας Τριάδας στην Παλαιά Πεντέλη, δίπλα στο άγαλμα του ποιητή της στάνης και του βουνού, του Κρυστάλλη και τερματισμό στο επιβλητικό πεντάτοξο γεφύρι και το παρακείμενο πάρκο Θήρας / Δαμανάκη, ενημερώθηκαν στην πεζογέφυρα της Αλέξανδρου Παναγούλη από τον Νίκο Οικονομίδη, παλιό κάτοικο της περιοχής, για τους προπολεμικούς και μεταπολεμικούς παραθεριστές που νοίκιαζαν από τη Μονή Πεντέλης χώρο για στήσιμο της σκηνής τους και στη συνέχεια συγκρότησαν τον οικοδομικό συνεταιρισμό της Νέας Πεντέλης. Διαβάστε τη συνέχεια και δείτε φωτογραφίες &amp;amp; βίντεο από τη δράση, στο blog του Συλλόγου Προστασίας Περιβάλλοντος και Ρεματιάς Πεντέλης - Χαλανδρίου.
