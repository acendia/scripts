Title:
16η Ευρωπαϊκή Νύχτα Χωρίς Ατυχήματα και στο Χαλάνδρι! “Αλκοόλ και οδήγηση δεν πάνε μαζί”
Description:
To Ινστιτούτο Οδικής Ασφάλειας (Ι.Ο.ΑΣ.) «Πάνος Μυλωνάς» συνεχίζει δυναμικά τις δράσεις ενεργοποίησης και ευαισθητοποίησης των πολιτών για «έναν κόσμο χωρίς τροχαία δυστυχήματα». Έτσι, το Σάββατο 15 Οκτωβρίου 2022, διοργανώνει, όπως κάθε χρόνο, τη 16η «Ευρωπαϊκή Νύχτα χωρίς Ατυχήματα» σε μεγάλες πόλεις στην Ελλάδα. «Αλκοόλ και οδήγηση δεν πάνε μαζί!»: με αυτό το μήνυμα οι εθελοντές του Ι.Ο.Α.Σ σε περίπου 40 νυκτερινά σημεία διασκέδασης σε όλη την Ελλάδα προτείνουν στις παρέες, να ορίσουν ένα άτομο που, δεν θα καταναλώσει ποτό εκείνη τη βραδιά για να αναλάβει, στο τέλος τη βραδιάς, τον ρόλο του «οδηγού της παρέας» φορώντας ένα ειδικό βραχιολάκι που θα του το θυμίζει με την ακόλουθη προτροπή: «Το να μείνεις νηφάλιος είναι τόσο απλό όσο να φορέσεις ένα βραχιολάκι! Απλά κάν’ το. Η ζωή είναι ωραία, μη τη χάσεις για ένα ποτό!» H δράση στο Χαλάνδρι θα πραγματοποιηθεί στο Darling Bar Σύμφωνα με τα στατιστικά στοιχεία της ΕΛ.ΣΤΑΤ., για το 2021, την καλοκαιρινή περίοδο (Ιούνιος-Ιούλιος-Αύγουστος), χάθηκαν στο δρόμο 190 ζωές και 219 χρήστες του οδικού δικτύου τραυματίστηκαν σοβαρά. Για τον λόγο αυτό είναι ιδιαίτερα σημαντική η διάδοση κοινωνικών μηνυμάτων με δράσεις, αλλά και με τις καμπάνιες ενημέρωσης και ευαισθητοποίησης του Ι.Ο.ΑΣ. «Πάνος Μυλωνάς», που προβάλλονται με τη μορφή τηλεοπτικών spots με απόφαση του ΕΣΡ για τη μετάδοσή τους από όλα τα κανάλια της χώρας. Μηνύματα που αφορούν σε βασικά αίτια πρόκλησης τροχαίων συμβάντων, όπως η επιθετική συμπεριφορά στον δρόμο, τα γονεϊκά πρότυπα σε σχέση με τη μελλοντική οδηγική συμπεριφορά των παιδιών, η υπερβολική ταχύτητα, η απόσπαση προσοχής καθώς και η σημαντικότητα της χρήσης ζώνης ασφαλείας στα μπροστινά και στα πίσω καθίσματα. Μηνύματα που μας αφορούν όλους και που βρίσκονται πολύ ψηλά στην agenda των Κυβερνήσεων σε όλο τον κόσμο. Η δράση πραγματοποιείται με τη συνδιοργάνωση των Περιφερειών Αττικής, Δυτικής Ελλάδας, Κρήτης, και Πελοποννήσου, τελεί υπό την Αιγίδα της Περιφέρειας Κεντρικής Μακεδονίας και της Κ.Ε.Δ.Ε. (Κεντρική Ένωση Δήμων Ελλάδας), με την αρωγή της ΕΛ.ΑΣ. και τη συμβολή της Τροχαίας στις κατά τόπους εκδηλώσεις. Πολύτιμοι συνεργάτες η Συμμαχία για την Ασφάλεια και τον Πολιτισμό στον Δρόμο «Δρόμοι στο Μέλλον», ο Ελληνικός Ερυθρός Σταυρός, το Πανεπιστήμιο Πατρών, το Πανεπιστήμιο Πελοποννήσου, το Πανεπιστήμιο Θεσσαλίας και το Εργαστήριο Μεταφορών &amp;amp; Λήψης Αποφάσεων του Τμήματος Ναυτιλίας και Επιχειρηματικών Υπηρεσιών του Πανεπιστημίου Αιγαίου. Στην Αττική, τα σημεία των δράσεων εξυπηρετούνται από δρομολόγια ΜΕΤΡΟ, Ηλεκτρικού, Λεωφορείων και Τρόλεϊ σε συνεργασία με τον ΟΑΣΑ.  Επίσης, οι κατά τόπους δράσεις υλοποιούνται με την υποστήριξη-συνεργασία των παρακάτω φορέων: Αυτοκινητόδρομος Αιγαίου Α.Ε, Κοινωφελής Επιχείρηση Δήμου Αίγινας, Δήμος Τρικκαίων, Κοινωφελής Επιχείρηση Δήμου Αιγιαλείας, Δήμος Άνδρου, Κοινωφελής Επιχείρηση Δήμου Άνδρου, Δήμος Αμυνταίου, Δήμος Λαμιέων, Δήμος Αίγινας, Δήμος Σπάρτης, Διεθνής Ένωση Αστυνομικών, Σώμα Ελλήνων Προσκόπων Χαλκίδας, Εθελοντικό Σωματείο Α.Τ.Α.Χ.Τ.Ο.Ι. Ηρακλείου Κρήτης, Δήμος Ρεθύμνης, Ομάδα Εθελοντών στα Χανιά «Με οδηγό: τη ζωή», Λέσχη Lions Κω, Ανοικτό Κέντρο Ημέρας Αστέγων και Κοινωνικό Φαρμακείο της Equal Society Κέρκυρας, Ελληνική Ομάδα Διάσωσης Αρκαδίας, Ελληνικός Ερυθρός Σταυρός Περιφερειακό Τμήμα Χαλκίδας, Αμαλιάδας, Πύργου, Σερρών, Μεσολογγίου, Λαμίας, Ναυπλίου, Άργους, Θεσ/κης, Σπάρτης, Χίου, Ναυπάκτου, Κέντρο Νεολαίας και Εθελοντισμού Exagono Δήμου Κομοτηνής, Δημοτικό Συμβούλιο Νέων Κομοτηνής, Europe Direct Αν. Μακεδονίας-Θράκης, Ε.ΚΑΤ.Ο Ελληνική Καταναλωτική Οργάνωση Φλώρινας και Όμιλος Ενεργών Νέων Φλώρινας. Οι πόλεις που συμμετέχουν και τα σημεία της δράσης για το 2022 είναι: Στην ΑΤΤΙΚΗ: ΑΘΗΝA Draxmi Bar ΠΕΙΡΑΙΑΣ Belouga ΧΑΛΑΝΔΡΙ Darling Bar (Ηρακλείου 5 - πεζόδρομος) Και σε όλη τη χώρα: ΑΓΡΙΝΙΟ Φουλ του Μεζέ, ΑΙΓΙΝΑ Πλατεία (Μπροστά από Εθνική Τράπεζα, ΑΙΓΙΟ Οδός Μητροπόλεως, ΑΜΑΛΙΑΔΑ Πεζόδρομος, ΑΜΥΝΤΑΙΟ Social, ΑΝΔΡΟΣ Πλατεία Μπατσίου, ΑΡΓΟΣ Πλατεία Αγίου Πέτρου, ΑΡΤΑ Πλατεία Εθνικής Αντιστάσεως, ΒΟΛΟΣ Τα Κύματα, ΗΡΑΚΛΕΙΟ Parko Urban Café-Bar, ΘΕΣΣΑΛΟΝΙΚΗ Shark Bar Restaurant, ΚΑΛΑΜΑΤΑ Ιστορικό Κέντρο Καλαμάτας, ΚΑΤΕΡΙΝΗ Bar TESSERA, ΚΕΡΚΥΡΑ Πλατεία Λιστόν, ΚΟΡΙΝΘΟΣ Πεζόδρομος Κολοκοτρώνη W, ΚΩΣ Kασσέτα, ΛΑΜΙΑ Πλατεία Ελευθερίας, ΛΑΡΙΣΑ Dante’s, ΛΥΓΟΥΡΙΟ ΑΡΓΟΛΙΔΑΣ Amadeus Bar, ΜΕΣΟΛΟΓΓΙ Πεζόδρομος Χαριλάου Τρικούπη, ΝΑΥΠΑΚΤΟΣ Λιμάνι, ΝΑΥΠΛΙΟ Πλατεία Συντάγματος, ΠΑΛΙΑ ΕΠΙΔΑΥΡΟΣ Aktis Hotel Bar, ΠΑΤΡΑ Navona Di Oggi Πεζόδρομος Ηφαίστου, ΠΥΡΓΟΣ Κεντρική Πλατεία Σάκη Καράγεωργα, ΡΕΘΥΜΝΟ Φράουλες, ΣΕΡΡΕΣ Volta , ΣΠΑΡΤΗ Κεντρική Πλατεία Σπάρτης, ΤΡΙΚΑΛΑ Frame Bar Restaurant, ΤΡΙΠΟΛΗ Μέντα, Πλατεία Πέτρινου, ΦΛΩΡΙΝΑ Factory, ΧΑΛΚΙΔΑ Namas, XANIA ΦΕΙΔΙΑΣ-ΠΛ. Ελευθερίας, Δικαστήρια, ΧΙΟΣ Escobar, Metropolis, PlanB, Overproof Drinkery Mansion, Sueno, 44 bar, Pura Vida, Caprice, ΚΑΒΑΛΑ Γοργόνες και Μάγκες, ΚΟΜΟΤΗΝΗ Πλατεία Αρχιεπισκόπου Χρύσανθου. Η δράση δεν θα μπορούσε να υλοποιηθεί χωρίς την ευγενική προσφορά των εταιρειών CocaCola 3E, Flax, Foodrinco, Ε.Ι. ΠΑΠΑΔΟΠΟΥΛΟΣ Α.Ε.-Βιομηχανία Μπισκότων &amp;amp; Ειδών Διατροφής και Tea Route με τα εξαιρετικής ποιότητας προϊόντα τους, που προσέφεραν σαν αναμνηστικά δώρα για τους συμμετέχοντες, καθώς και των: ΕΝ.Ε.ΑΠ., μεγάλου υποστηρικτή της δράσης, και τέλος της ACS Courier, που αναλαμβάνει την ευθύνη και το κόστος της έγκαιρης μεταφοράς των υλικών σε κάθε πόλη.  
