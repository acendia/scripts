Title:
Ένωση Δημάρχων Αττικής: Εκλογοαπολογιστική Συνέλευση και κοπή πίτας
Description:
Σε κλίμα πλήρους συναίνεσης και σύμπνοιας έγινε την Παρασκευή 18 Ιανουαρίου 2019 στο ΤΙΤΑΝΙΑ η Τακτική Γενική Συνέλευση της Ένωσης Δημάρχων Αττικής.&amp;nbsp; Η Συνέλευση συνέπεσε με το κλείσιμο 10 χρόνων λειτουργίας από την ίδρυσή της και υπήρξε ένας πανηγυρικός χαρακτήρας. Ο Πρόεδρος της Ένωσης κ. Π. Καμάρας, παρουσίασε τις κυριότερες δράσεις της ΕΝ.Δ.Α., που πραγματοποιήθηκαν κατά το 2018, ενώ χάραξε και τους άξονες που θα πρέπει να κινηθεί και το 2019, παρουσιάζοντας πλάνο δράσεων και ενδεικτικό προϋπολογισμό. Για το 2018, αναφέρθηκε κυρίως στις ημερίδες και το Φόρουμ στα Κύθηρα, όπου όπως είπε με εξαιρετικές εισηγήσεις και εισηγητές, παράχθηκε σημαντικό υλικό προτάσεων και θέσεων σε μια σειρά κρίσιμων θεμάτων για τον θεσμό της Τ.Α. και τους αιρετούς του. Υλικό που προωθήθηκε στους αρμοδίους φορείς και τα Συλλογικά Όργανα, προς θεσμοθέτηση. Επίσης, υπογράμμισε τις πολλές και σημαντικές παρεμβάσεις που έκανε το Δ.Σ. της Ένωσης σε αρμόδια όργανα και πρόσωπα, για θέματα που αφορούν στους νυν και πρώην Δημάρχους. Τόνισε την ικανοποίηση που αισθάνθηκε η Ένωση από το σπάσιμο της Β’ εκλογικής Περιφέρειας.&amp;nbsp;Θέμα που είχε κάνει σημαία του το Δ.Σ., τα τελευταία χρόνια και άσκησε πίεση σε κόμματα και πολιτικούς.&amp;nbsp; Τέλος, έδωσε έμφαση στις εκδηλώσεις απόδοσης τιμής όπως ανέφερε για τους Δημάρχους με πολυετείς θητείες μέσω των Βραβείων Αυτοδιοίκησης αλλά όπως χαρακτηριστικά τόνισε και οι άλλες κοινωνικές εκδηλώσεις, ταξίδια και εκδρομές, επέτυχαν ένα σημαντικό σκοπό, τη σύσφιξη των σχέσεων μεταξύ των αιρετών. Τέλος εξήρε, το άριστο κλίμα που υπάρχει μεταξύ των Δημάρχων, αφού όπως ανέφερε «τους ενώνουν κοινές αγωνίες, κοινοί προβληματισμοί και κυρίως η αγάπη για τον θεσμό της Τ.Α.». Ο Πρόεδρος ευχαρίστησε όλα τα μέλη του απερχόμενου Δ.Σ. για την άριστη συνεργασία τους, όπως και τον Πρόεδρο κ. Γ. Ιωακειμίδη και τα μέλη της Π.Ε.Δ.Α. για την υποστήριξή τους στο έργο της Ένωσης. Παρεμβάσεις έκαναν οι Αντιπρόεδροι της ΕΝ.Δ.Α. κ. Θεόδωρος Γεωργάκης, που ανέλυσε περαιτέρω τις δράσεις κατά το 2018, ενώ ο κ. Κ. Αναστόπουλος παρουσίασε τον οικονομικό Απολογισμό της χρονιάς που έκλεισε. Ομόφωνα το σώμα της Γ.Σ. ενέκρινε τα πεπραγμένα του Δ.Σ. για το 2018, ενώ στις τοποθετήσεις τους, μέλη που πήραν τον λόγο αναφέρθηκαν με εγκωμιαστικά λόγια στο έργο του Δ.Σ. και του Προέδρου. Τον λόγο, επίσης, πήρε και ο Πρόεδρος της Κ.Ε.Δ.Ε. και υποψήφιος Περιφερειάρχης κ. Γ. Πατούλης, ο οποίος ευχήθηκε καλή επιτυχία στους συναδέλφους α’ και β’ βαθμού, για τις επερχόμενες Αυτοδιοικητικές εκλογές, ενώ συνεχάρη και τον Πρόεδρο κ. Καμάρα και το Δ.Σ. «για την πολύ καλή δουλειά που κάνουνε». Στη συνέχεια ακολούθησε το κόψιμο της πίτας, όπου τυχερός αναδείχθηκε ο Κώστας Παπαχρήστος, πρώην Δήμαρχος Ζεφυρίου. Στο β’ μέρος της Συνέλευσης διενεργήθηκαν οι Αρχαιρεσίες για την ανάδειξη του νέου Δ.Σ. και του Εποπτικού Συμβουλίου. Εκλέχθηκαν με αλφαβητική σειρά οι: Διοικητικό Συμβούλιο 1. ΑΝΑΣΤΟΠΟΥΛΟΣ ΚΩΝΣΤΑΝΤΙΝΟΣ 2. ΓΕΩΡΓΑΚΗΣ ΘΕΟΔΩΡΟΣ 3. ΓΙΑΝΝΑΚΟΠΟΥΛΟΣ ΒΑΣΙΛΕΙΟΣ 4. ΕΙΡΗΝΑΚΗΣ ΠΑΝΤΕΛΗΣ 5. ΚΑΜΑΡΑΣ ΠΑΥΛΟΣ 6. ΚΑΣΑΓΙΑΝΝΗΣ ΛΑΜΠΡΟΣ 7. ΚΟΥΡΑΣΗΣ ΓΕΩΡΓΙΟΣ 8. ΚΩΝΣΤΑΝΤΕΛΛΟΣ ΓΡΗΓΟΡΙΟΣ 9. ΜΑΚΡΥΝΟΡΗΣ ΚΩΝΣΤΑΝΤΙΝΟΣ 10. ΜΠΑΜΠΑΛΟΣ ΝΙΚΟΛΑΟΣ 11. ΜΟΥΡΤΖΗΣ ΔΗΜΗΤΡΙΟΣ 12. ΝΕΟΦΥΤΟΣ ΕΡΩΤΟΚΡΙΤΟΣ13. ΣΥΡΜΑΣ ΑΓΓΕΛΗΣ 14. ΑΡΓΥΡΗΣ ΑΡΓΥΡΙΟΥ (ΑΝ.) Εποπτικό Συμβούλιο 1. ΛΑΜΠΡΟΥ ΠΑΝΑΓΙΩΤΗΣ 2. ΜΑΝΑΟΣ ΔΗΜΗΤΡΙΟΣ 3. ΣΠΗΛΙΩΤΟΠΟΥΛΟΥ ΒΑΣΙΛΙΚΗ H σύσταση σε σώμα του Δ.Σ., θα γίνει την Πέμπτη 31/1/2019. &amp;nbsp;
