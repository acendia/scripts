Title:
Η παράταξη “Αγαπάμε το Χαλάνδρι” για το ατύχημα των μαθητριών του 5ου Γυμνασίου στην Αίγινα
Description:
Ανακοίνωση της δημοτικής παράταξης «Αγαπάμε το Χαλάνδρι» αναφορικά με το ατύχημα των παιδιών του 5ου Γυμνασίου Χαλανδρίου στην Αίγινα:  Η παράταξη «Αγαπάμε το Χαλάνδρι» θέλει να εκφράσει τη συμπαράστασή της στις τρεις 14χρονες μαθήτριες του 5ου Γυμνασίου Χαλανδρίου, που τραυματίστηκαν σε τροχαίο στο πάρκινγκ της εκκλησίας του Αγίου Νεκταρίου στην Αίγινα στα πλαίσια σχολικής εκδρομής. Επίσης, πληροφορεί τις οικογένειές τους, ότι θα σταθεί στο πλευρό τους σε οτιδήποτε χρειαστούν, ώστε να πέσει άπλετο φως για τις συνθήκες του ατυχήματος. Πάντως, απ’ ότι ήδη έχουμε πληροφορηθεί, η δικαιοσύνη έχει ήδη αναλάβει τον ρόλο της και κινήσει τις απαραίτητες διαδικασίες για τη διαλεύκανση της υπόθεσης. Ευχόμαστε το συντομότερο δυνατό να ξεπεράσουν τα προβλήματα, που αντιμετωπίζουν και οι υπόλοιπες δυο μαθήτριες οι οποίες έχουν υποστεί τραυματισμό στον θώρακα και βρίσκονται σε σοβαρότερη κατάσταση.
