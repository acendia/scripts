Title:
Ο δήμαρχος Χαλανδρίου υποδέχτηκε τον Αλέξη Τσίπρα στη δομή φιλοξενίας ασυνόδευτων ανηλίκων προσφύγων
Description:
Ο δήμαρχος Χαλανδρίου Σίμος Ρούσσος υποδέχτηκε τον πρόεδρο του ΣΥΡΙΖΑ Αλέξη Τσίπρα, ο οποίος βρέθηκε την παραμονή της Πρωτοχρονιάς στη Δομή Φιλοξενίας Ανήλικων Προσφύγων στο Χαλάνδρι. Ο Σίμος Ρούσσος καλωσόρισε τον Αλέξη Τσίπρα στο Χαλάνδρι, του ευχήθηκε καλή χρονιά και του πρόσφερε, μαζί με το γούρι του 2022, το λεύκωμα «Δεκαετία του ’40 και οι Χαλανδραίοι», που έχει εκδώσει η Ομάδα Προφορικής Ιστορίας της πόλης, με τη συνδρομή του Δήμου Χαλανδρίου. Ο πρόεδρος του ΣΥΡΙΖΑ συνομίλησε με τα παιδιά που φιλοξενούνται στη δομή, τους μοίρασε δώρα και τους ευχήθηκε να εκπληρωθούν όλα τους τα όνειρα. Παράλληλα είχε την ευκαιρία να ενημερωθεί για τη λειτουργία της δομής από τους εργαζόμενους και να τους ευχηθεί να συνεχίσουν το πολύ σημαντικό έργο που επιτελούν.
