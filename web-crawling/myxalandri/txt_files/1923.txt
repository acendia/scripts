Title:
Το Σώμα Εθελοντών Χαλανδρίου μας καλεί&quot;να στήσουμε το άσπρο και το κόκκινο δέντρο&quot;
Description:
Το Σώμα Εθελοντών Χαλανδρίου κάνει έκκληση “Να στήσουμε το άσπρο και το κόκκινο δέντρο”. Τα Χριστούγεννα πλησιάζουν και, όπως λένε πολλοί, φέρνουν το μήνυμα της αγάπης. Το Σώμα Εθελοντών Χαλανδρίου μας καλεί να δείξουμε έμπρακτα την αγάπη μας σε συνανθρώπους μας που δοκιμάζονται από την ανεργία, την ανέχεια, την κρίση και τις άλλες περιπέτειες της ζωής. ΤΟ ΑΣΠΡΟ ΚΑΙ ΤΟ ΚΟΚΚΙΝΟ ΔΕΝΤΡΟ Το &quot;άσπρο&quot; από γάλατα και το &quot;κόκκινο&quot; από κουτιά - κονσέρβες με χυμό, σάλτσα ή πάστα ντομάτας. Θα προσφερθούν στο Κοινωνικό Παντοπωλείο του Δήμου Χαλανδρίου, το οποίο ενισχύει με τρόφιμα 1.200 άτομα, σε 70 από αυτά προσφέρεται καθημερινά μαγειρεμένο φαγητό. Η δράση θα πραγματοποιηθεί την Τετάρτη 5 Δεκεμβρίου 2018, Διεθνή Ημέρα Εθελοντισμού, ώρες 17:00-19:00, στον χώρο των Εθελοντών, Παπάγου 7 (υπόγειο), Χαλάνδρι. &amp;nbsp;
