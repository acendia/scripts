Title:
Αντίστροφη μέτρηση για το άναμμα του χριστουγεννιάτικου δέντρου στο Χαλάνδρι
Description:
Με το άναμμα του χριστουγεννιάτικου δέντρου στην Κεντρική Πλατεία, την Πέμπτη 8 Δεκεμβρίου, στις 18:00, παρουσία του δημάρχου της πόλης Σίμου Ρούσσου, ανοίγει και επίσημα ο Δεκέμβρης γιορτής και Πολιτισμού στο Χαλάνδρι. Η Φιλαρμονική Ορχήστρα του Δήμου Χαλανδρίου θα μας μεταφέρει στο πνεύμα των γιορτών με τις μελωδίες της. Ζογκλέρ και ξυλοπόδαροι θα διασκεδάσουν τα παιδιά και θα μοιράσουν δώρα και γλυκίσματα. Το καρουζέλ και οι «ιπτάμενες καρέκλες» θα προσφέρουν ευκαιρία για παιχνίδι και χαρά ενώ τα πυροτεχνήματα θα μας δώσουν μια μικρή γεύση χριστουγεννιάτικης μαγείας. Στον χώρο της πλατείας λειτουργεί και η παραδοσιακή χριστουγεννιάτικη αγορά με τα «σπιτάκια» που παραχωρεί ο Δήμος Χαλανδρίου, κατά κύριο λόγο σε μη κερδοσκοπικούς οργανισμούς (Χαμόγελο του Παιδιού, Σύλλογος Φίλων των Ζώων Χαλανδρίου, ΕΠΑΨΥ, Ίδρυμα Χατζηκώνστα κ.α.).
