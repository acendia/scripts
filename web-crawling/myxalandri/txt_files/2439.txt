Title:
Απεργία 16 Ιουνίου: Πώς θα κινηθούν τα ΜΜΜ
Description:
Με στόχο την ενημέρωση του επιβατικού κοινού, ο ΟΑΣΑ ανακοινώνει ότι την Τετάρτη 16 Ιουνίου 2021, λόγω της συμμετοχής των εργαζομένων των Μέσων Μαζικής Μεταφοράς στις απεργιακές κινητοποιήσεις που έχουν προκηρυχθεί, τα μέσα θα λειτουργήσουν ως εξής: Μετρό, γραμμές 1 (Πειραιάς - Κηφισιά), 2, 3 και Τραμ θα λειτουργήσουν έως τις 10:00 π.μ. Λεωφορεία και Τρόλεϊ, δεν θα λειτουργήσουν από τις 13:00 έως τις 17:00 Στις λεωφορειακές γραμμές που αναφέρονται στον συνημμένο πίνακα, τα δρομολόγια θα πραγματοποιηθούν κανονικά. Το επιβατικό κοινό μπορεί να ενημερώνεται για το πρόγραμμα εκτέλεσης δρομολογίων για κάθε γραμμή από την εφαρμογή OASA Telematics, την ιστοσελίδα του ΟΑΣΑ καθώς και από το πληροφοριακό κέντρο 11185. ΤΡΑΙΝΟΣΕ: Τροποποιήσεις και ματαιώσεις δρομολογίων λόγω στάσης εργασίας Η Πανελληνία Ομοσπονδία Σιδηροδρομικών (Π.Ο.Σ.) και τα Σωματεία των εργαζομένων στον Σιδηρόδρομο ανακοίνωσαν τη συμμετοχή τους, αύριο Τετάρτη 16.06.2021, στη στάση εργασίας από 12:00 έως 16:00, που έχει εξαγγείλει η Γ.Σ.Ε.Ε. Ως εκ τούτου, δεν εξασφαλίζεται η κυκλοφορία των αμαξοστοιχιών τις ώρες της στάσης εργασίας, με αποτέλεσμα να υπάρξουν τροποποιήσεις και ματαιώσεις δρομολογίων στο δίκτυο της ΤΡΑΙΝΟΣΕ συμπεριλαμβανομένου του Προαστιακού Σιδηρόδρομου. Ειδικότερα: Ματαιώνεται η κυκλοφορία όλων των δρομολογίων στο σύνολο του σιδηροδρομικού δικτύου μεταξύ 12:00 και 16:00, συμπεριλαμβανομένων των δρομολογίων που εκτελούνται με λεωφορεία. Για τις αμαξοστοιχίες 56 &amp;amp; 57 θα υπάρξει καθυστέρηση αναχώρησης κατά μία ώρα.
