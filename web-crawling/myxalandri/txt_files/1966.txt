Title:
Με εναλλαγές, η νέα εβδομάδα, στο Χαλάνδρι
Description:
&quot;Αγία Βαρβάρα μίλησε, και ο Σάββας αποκρίθη: Άγιος Νικόλαος έρχεται με χιόνια φορτωμένος&quot;, σύμφωνα με μία λαϊκή ρήση, στην οποία γίνεται ξεκάθαρη η συσχέτιση της εορτής του Αγίου Νικολάου με την έναρξη της περιόδου των χιονιάδων. Παρ&#039; ότι στον καιρό &quot;δεν αρέσουν&quot; τέτοιου είδους καλούπια, φέτος, ο Άγιος Νικόλαος, ήρθε εκ των πραγμάτων με χιόνια φορτωμένος για την Πάρνηθα και εόρτασε με ένα καθαρά Χειμωνιάτικο και βροχερό σκηνικό στις γειτονιές της πόλης μας. Η νέα εβδομάδα, αναμένεται να χαρακτηριστεί από έντονες εναλλαγές. Έπειτα από τη χθεσινή πρωινή βροχή, ο καιρός καθάρισε, εν μέρει, διατηρείται όμως άστατος και μία ψυχρή περίοδος ξεκινάει για την πόλη του Χαλανδρίου. Την Τρίτη, η συννεφιά προβλέπεται να πυκνώσει μετά το μεσημέρι και είναι αρκετά πιθανό να εκδηλωθούν παροδικές βροχές. Παράλληλα η θερμοκρασία θα σημειώσει αισθητή πτώση και είναι αρκετά πιθανό να χιονίσει εκ νέου στην Πάρνηθα αλλά και στην Πεντέλη. Την Τετάρτη, έπειτα από ένα &quot;παγερό&quot; πρωινό με τη θερμοκρασία να έχει πέσει κάτω από 5°C και την &quot;πάχνη&quot;, ενδεχομένως να κάνει την εμφάνισή της σε χλοερές επιφάνειες, ο καιρός θα είναι αρκετά πιο ανοιχτός και, κατά τη διάρκεια της ημέρας, η θερμοκρασία θα σημειώσει άνοδο. Την Πέμπτη και την Παρασκευή, προβλέπονται νεφώσεις, κατά διαστήματα αυξημένες, και θα υπάρχουν διαστήματα βροχοπτώσεων. Η θερμοκρασία θα σημειώσει άνοδο, κυρίως την Παρασκευή. Το Σαββατοκύριακο, σύμφωνα με τα τελευταία στοιχεία, θα κυλήσει με άστατο καιρό, ενώ υπάρχει μεγάλη πιθανότητα βροχών, από το απόγευμα/βράδυ του Σαββάτου. Η θερμοκρασία, το Σάββατο θα κυμανθεί σε σχετικά υψηλά επίπεδα, από την Κυριακή, όμως, θα σημειώσει πτώση. Όπως όλα δείχνουν, ο Δεκέμβριος, είναι εδώ, αποφασισμένος να δείξει τη Χειμωνιάτικη πλευρά του, σε διάφορες εκφάνσεις της, χωρίς, ωστόσο, μέχρι στιγμής να σημειώνονται ακρότητες ως προς τα φαινόμενα ή ως προς τη θερμοκρασία. Καλή εβδομάδα!&amp;nbsp; Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
