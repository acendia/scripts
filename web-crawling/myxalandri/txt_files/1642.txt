Title:
Ψήφισμα του Συλλόγου Ρεματιάς Χαλανδρίου κατά της επανεκκίνησης λατομικών εργασιών στην Πεντέλη
Description:
Ψήφισμα του Συλλόγου Προστασίας Περιβάλλοντος και Ρεματιάς Πεντέλης-Χαλανδρίου κατά της επανεκκίνησης λατομικών εργασιών στην Πεντέλη: Η Γενική Συνέλευση του Συλλόγου Προστασίας Περιβάλλοντος και Ρεματιάς Πεντέλης-Χαλανδρίου που έγινε στις 4 Απριλίου 2022 εκφράζει την τεράστια ανησυχία της για την οπισθοδρόμηση στην πολιτική προστασίας του Πεντελικού Όρους που υιοθετείται από τις κρατικές αρχές. Ειδικότερα είναι αντίθετη στην εκ νέου ανάπτυξη της εξορυκτικής δραστηριότητας στην Πεντέλη που προωθείται με την μαζική αδειοδότηση για διερευνητικές εργασίες προς ίδρυση λατομείων. Θεωρούμε ότι η Πεντέλη έχει ήδη προσφέρει αρκετά σε αυτόν τον τομέα και είναι πλέον καιρός όχι μόνο να την αφήσουμε ήσυχη, αλλά κυρίως να επουλώσουμε τις πληγές που έχουμε δημιουργήσει με σεβασμό στην φύση. Η Πεντέλη είναι η ανάσα μας και η διαφυγή μας από την πόλη. Είναι η ιστορία μας και το μέλλον μας. Ο Σύλλογός μας δηλώνει αλληλέγγυος με τις δημοτικές αρχές, τις δημοτικές κινήσεις και τις συλλογικότητες πολιτών που αντιστέκονται στην νέα αυτή κακοποίηση.  
