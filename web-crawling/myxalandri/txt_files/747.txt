Title:
Οι δράσεις του Συλλόγου Πεζοπόρων Χαλανδρίου τον Ιούνιο
Description:
Ο Φυσιολατρικός Πεζοπορικός Σύλλογος Χαλανδρίου «Ο ΕΥΡΙΠΙΔΗΣ» υποδέχεται το καλοκαίρι με πεζοπορικές και αγωνιστικές δράσεις, δίνοντας τη δυνατότητα στους φίλους του να απολαύσουν μοναδικές εμπειρίες.   Αναλυτικά: Κυριακή 4 Ιουνίου: Πεζοπορία στον Καταρράκτη της Ραπεντώσας Η Ομάδα των Πεζοπόρων θα εκδράμει στον κρυμμένο καταρράκτη της Πεντέλης και τη γραφική λίμνη της Ραπεντώσας. Θα ξεκινήσουμε την πεζοπορία μας από το Φράγμα μέσα στο πανέμορφο φαράγγι με τελικό προορισμό τον Καταρράκτη της Ραπεντώσας. Πρόκειται για μια εκπληκτική διαδρομή 5 χλμ., μέσα από το ποτάμι, μέχρι τα κρυστάλλινα νερά του καταρράκτη. Όσοι συμμετέχοντες επιθυμούν, μπορούν να κολυμπήσουν στα δροσερά νερά της λίμνης. Σημείο συνάντησης: 9:45 π.μ. στο Φράγμα της Ραπεντώσας Εναλλακτικά κάποια αυτοκίνητα θα ξεκινήσουν στις 9:00 π.μ. από το Μετρό Χαλανδρίου   Κυριακή 11 Ιουνίου: Η Αγωνιστική Ομάδα θα τρέξει στον αγώνα Argithea Mountain Race Η Αγωνιστική ομάδα του συλλόγου μας θα τρέξει τον αγώνα 10 χλμ. που θα διεξαχθεί την Κυριακή 11 Ιουνίου 2023 στην Αργιθέα Καρδίτσας, το Argithea Mountain Race. Πρόκειται για τη διεξαγωγή αγώνων 21 χλμ., 10 χλμ., 5 χλμ. και 1 χλμ. ανάμεσα στις ομορφιές που αναδεικνύονται από τις κορυφές Τσμί 1.911 μ., Ντελιδίμι 2.163 μ., Βουτσικάκι 2.152 μ., Καζάρμα 1.977 μ. και Καράβα 2.184 μ.   Κυριακή 18 Ιουνίου: Πεζοπορική εκδρομή και μπάνιο στην κοσμοπολίτη Ύδρα Ο σύλλογός μας διοργανώνει πεζοπορική εκδρομή στην πανέμορφη Ύδρα που η μοναδικότητά της έγκειται στον συνδυασμό της κοσμοπολίτικης ατμόσφαιράς της, την πλούσια παράδοση του νησιού και το εντυπωσιακό φυσικό περιβάλλον. Η Ύδρα είναι το μοναδικό κατοικημένο νησί που δεν κυκλοφορούν τροχοφόρα και είναι η χαρά του περιπατητή και του φυσιολάτρη, αφού διαθέτει αρκετές διαδρομές με πλήρη σήμανση. Θα πεζοπορήσουμε μέχρι την κορυφή Έρως, μια διαδρομή 10 χλμ. με υψομετρική 670 μ. και βαθμό δυσκολίας: 1,5+. Εναλλακτικά, θα γίνει και μια μικρή πεζοπορία 4 χλμ. δίπλα στη θάλασσα μέχρι το χωριό και την παραλία Βλυχού, η οποία έχει καταταχθεί ανάμεσα στις ομορφότερες παραλίες της Ευρώπης. Τα υπέροχα, καθαρά νερά σε μπλε και πρασινωπές αποχρώσεις, δίπλα σε λευκά σπιτάκια με ολάνθιστες αυλές συγκροτούν ένα ειδυλλιακό σκηνικό. Όσοι δεν επιθυμούν να πεζοπορήσουν θα έχουν άπλετο ελεύθερο χρόνο για να χαρούν τις ομορφιές του νησιού, που δεν περιορίζονται μόνο στις πανέμορφες πεζοπορικές διαδρομές της, αλλά και στα ιστορικά αξιοθέατά της και τα γραφικά πλακόστρωτα σοκάκια. Η μετάβαση θα γίνει με πούλμαν μέχρι το Μετόχι και στη συνέχεια θα πάρουμε το καραβάκι για να περάσουμε στο μαγικό νησί της Ύδρας.    Σάββατο 1 Ιουλίου: Βραδιά Μπύρας Με καλοκαιρινή διάθεση και τη θερμοκρασία στα ύψη θα περάσουμε όλοι μαζί μια αξέχαστη βραδιά, απολαμβάνοντας παγωμένη βαρελίσια μπύρα στο αγαπημένο μας στέκι Casper&#039;s (Ανδρέα Παπανδρέου 28, Χαλάνδρι, μέσα στο Εμπορικό Κέντρο) με συνοδεία ωραίας ζωντανής μουσικής.  Περισσότερες πληροφορίες και δηλώσεις συμμετοχής: στο e-mail: pezoporoihalandriou@gmail.com στα τηλ.: 694-5198855 (Γ. Σπανουδάκης), 697-3442376 (Σ. Πετράκου) στα γραφεία του συλλόγου: Καρελλά 22, Χαλάνδρι (Συνοικισμός), κάθε Τετάρτη 18:30-20:30 στο facebook: Πεζοπόροι Χαλανδρίου. Η σύνθεση του νέου Διοικητικού Συμβουλίου του Συλλόγου Πεζοπόρων Χαλανδρίου Ο Σύλλογος Πεζοπόρων Χαλανδρίου ευχαριστεί τα τοπικά μέσα ενημέρωσης για την υποστήριξή τους και την προβολή των δράσεων του συλλόγου.  
