Title:
General Health Care: Το νέο υπερσύγχρονο διαγνωστικό κέντρο στο Χαλάνδρι
Description:
Εν μέσω μιας πανδημίας που άλλαξε και αλλάζει ακόμα την ζωή και τις προτεραιότητες όλων των ανθρώπων, μια ομάδα 30 σχεδόν συναδέλφων γιατρών, φίλων εδώ και χρόνια, συνοδοιπόροι τα τελευταία 25 χρόνια στην υλοποίηση συνεταιριστικών στόχων, αποφάσισαν να κάνουν το επόμενο βήμα και να υλοποιήσουν ένα ακόμη Όραμά τους! Κρατώντας τις εμπειρίες, τη γνώση, αλλά και το πείσμα των προηγούμενων άκρως επιτυχημένων συνεταιριστικών  εγχειρημάτων (Medisyn – Iatrica) δημιούργησαν ένα καινούργιο και μοναδικό εγχείρημα στον χώρο της Υγείας. Σχεδίασαν και υλοποιήσαν δυο Ιδιωτικές Μονάδες, Πολυϊατρεία – Διαγνωστικά Κέντρα, σε Αθήνα και Θεσσαλονίκη, με τα τεχνολογικά χαρακτηριστικά του μέλλοντος και την φιλοσοφία της προσωποποιημένης παροχής υπηρεσιών υγείας. Ξεκίνησαν με εμμονή, υπομονή και επιμονή, με πείσμα και με πίστη στα πιστεύω τους, για να αλλάξουν το σήμερα και το αύριο στον χώρο της υγείας. Απαράβατος κανόνας η προσωπική επαφή γιατρού με τον κόσμο του, με τους ανθρώπους του και με τη βοήθεια της τεχνολογικής δύναμης του μέλλοντος. Αποποιήθηκαν πλήρως την απλοποιημένη, βιομηχανοποιημένη παραγωγή υπηρεσιών υγείας και αποφάσισαν να μεταφέρουν και να εφαρμόσουν στις υπερσύγχρονες εγκαταστάσεις του General Health Care το «αύριο στην Υγεία» με την ανθρωποκεντρική φιλοσοφία που χρόνια τώρα υπερασπίζονται.      Οι ολοκαίνουργιες εγκαταστάσεις του General Health Care σε Αθήνα και Θεσσαλονίκη, συνολικού εμβαδού 1450 τετραγωνικών μέτρων, πλήρως ανακαινισμένες με καινούργια και τελευταίας τεχνολογίας μηχανήματα, προσφέρουν στους επισκέπτες μια ανεπανάληπτη εμπειρία, υψηλής αισθητικής, απαράμιλλης άνεσης, μα πάνω απ’ όλα αυθεντικών και προσωποποιημένων υπηρεσιών υγείας. General Health Care ακριβώς αυτό που λένε οι λέξεις. Γενική φροντίδα υγείας. Οι ιατρικές μονάδες General Health Care απoτελούνται από όλες σχεδόν τις κλινικές ειδικότητες όπως Καρδιολογικό, Παιδοκαρδιολογικό, Παθολογικό, Γενικής Ιατρικής, Παιδιατρικό, Διαβητολογικό, Ενδοκρινολογικό, Ουρολογικό, Νεφρολογικό, Ορθοπεδικό, Πνευμονολογικό, Ρευματολογικό, Χειρουργικό, Ωτορινολαρυγγολογικό τμήμα. Πέρα από ποιοτικό πολυϊατρείο με τους πλέον καταρτισμένους ιατρούς, στις μονάδες του GHC λειτουργεί εξελιγμένο ακτινοδιαγνωστικό κέντρο στο οποίο διενεργούνται μεγάλο φάσμα εργαστηριακών και ακτινολογικών εξετάσεων. Οι ιατρικές μονάδες General Health Care είναι εξοπλισμένες με τελευταίας γενιάς ολοκαίνουργο ψηφιακό μαστογράφο, ορθοπαντοράφο, υπερσύγχρονο μηχάνημα ακτινογραφιών και μέτρηση της οστικής πυκνότητας. Η λειτουργία όλων των μηχανημάτων και η διάγνωση των αποτελεσμάτων γίνεται από τους εξειδικευμένους και ειδικά εκπαιδευμένους γιατρούς, ακτινολόγους/ακτινοδιαγνώστες του κέντρου. Οι μονάδες του GHC πέρα από εξελιγμένες Διαγνωστικές Μονάδες, ποιοτικό πολυϊατρείο με το σύνολο σχεδόν όλων των κλινικών ειδικοτήτων και εξελιγμένο ακτινολογικό τμήμα με υπερσύγχρονα μηχανήματα, διαθέτει ακόμα ειδικά τμήματα όπως το κέντρο πόνου ή το κέντρο κεφαλαλγίας, το μετά covid έλεγχο και παρακολούθηση, κέντρο παχυσαρκίας και μεταβολισμού, Διατροφολογικό τμήμα και κέντρο ψυχοθεραπείας όπως επίσης και Ιατρικό τμήμα πλαστικής κι αισθητικής. Το διοικητικό προσωπικό του κέντρου είναι άριστα εκπαιδευμένο με πρωταρχικές αξίες και αρχές του σεβασμού, της ευγένειας και της φροντίδας προς τον άνθρωπο. Οι κτιριακές υποδομές και εγκαταστάσεις είναι διαμορφωμένες πλήρως και εξαρχής προσεγμένες μέχρι και την τελευταία λεπτομέρεια. Εξαιρετικοί χώροι φιλοξενίας εξεταζόμενων, ειδικός φωτισμός και εξαερισμός στους χώρους αναμονής και εξετάσεων. Όλες οι μονάδες  του GHC είναι συμβεβλημένες με τον ΕΟΠΥΥ και λοιπούς δημόσιους ασφαλιστικούς φορείς. Εφαρμόζουν συστήματα ποιότητας, και είναι πιστοποιημένοι σύμφωνα με το πρότυπο ISO 9001:2015. Και τα 2 κέντρα πληρούν όλους τους όρους και τις απαιτήσεις της σύγχρονης ιατρικής, ώστε να παρέχουν στον ασθενή τη βεβαιότητα και την ασφάλεια της ορθής και άμεσης αντιμετώπισης των προβλημάτων υγείας του. Μπορείτε να επισκεφθείτε από κοντά το General Health Care Χαλανδρίου οποιαδήποτε στιγμή θελήσετε, να σας ξεναγήσει το έμπειρο προσωπικό του κέντρου σε όλους τους υπερσύγχρονους χώρους και να σας ενημερώσει πλήρως για όλες τις υπηρεσίες της μονάδας. GHC Χαλανδρίου:Δρυάδων 4 &amp;amp; Λ. Πεντέλης 49, Χαλάνδρι 15233+30 210 689 0089generalathens@ghc.grΩράριο λειτουργίας: Καθημερινά 06:00 – 21:00, Σάββατο 07:00 – 15:00  https://ghc.gr/ GHC Θεσσαλονίκης:Αλ. Παπαναστασίου 33, Θεσσαλονίκη 54453+30 2310 902 040generalthessaloniki@ghc.grΩράριο λειτουργίας: Καθημερινά 06:00 – 21:00, Σάββατο 07:00 – 15:00   
