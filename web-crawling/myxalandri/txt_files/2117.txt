Title:
&quot;Κάτω τα χέρια από τη Βίλα Κεφαλληνού&quot;
Description:
ΔΕΛΤΙΟ ΤΥΠΟΥ  Με επιτυχία πραγματοποιήθηκε η συγκέντρωση της πρωτοβουλίας πολιτών για την υπεράσπιση των διατηρητέων της πόλης στον κήπο της βίλας Κεφαλληνού. Στο αρχικό κάλεσμα της δημοτικής κίνησης «Χαλάνδρι Αλλάζουμε Πορεία» για την συγκρότηση της Επιτροπής συντάχθηκαν οι δημοτικές παρατάξεις «Χαλάνδρι Ενάντια - Πρωτοβουλία Πολιτών» και «Χαλάνδρι, μια πόλη να ζεις» οι οποίες συμμετείχαν στην συγκέντρωση ενώ στην εκδήλωση εκπροσωπήθηκε και η παράταξη «Χαλάνδρι σε Δράση». Οι διοργανωτές ανάρτησαν πανώ περιμετρικά του ακινήτου. Όλοι οι παρευρισκόμενοι αποδεχόμενοι την πρόταση των Άγγελου Νταβία και Δημήτρη Λέρτα συγκρότησαν ανοιχτή επιτροπή πολιτών χωρίς την συμμετοχή εν ενεργεία δημοτικών συμβούλων η οποία θα παρευρεθεί την Τετάρτη στο δημοτικό συμβούλιο όπου θα τεθεί το θέμα προ ημερησίας διάταξης και θα παρακολουθεί τις εξελίξεις. Κατά την διάρκεια της συγκέντρωσης προσήλθε ο δήμαρχος Χαλανδρίου Σίμος Ρούσσος, συνοδευόμενος από την αντιδήμαρχο κ. Έλενα Χριστούλη και το νομικό του σύμβουλο κ. Πολύδωρο Τακόπουλο ο οποίος ύστερα από διάλογο με τους παρευρίσκομενους και έντονη αντιπαράθεση στα όρια με τον Άγγελο Νταβία κάλεσε τους επικεφαλής των δημοτικών παρατάξεων σε σύσκεψη, την Τρίτη το μεσημέρι για τον καθορισμό της στάσης του δήμου, ώστε να προστατευθεί το διατηρητέο και να περιέλθει στην ιδιοκτηία του δήμου. Παρόντες στην εκδήλωση ήταν: Οι επικεφαλής των τριών δημοτικών παρατάξεων Θωμάς Γιώργος, Καλομοίρης Γρηγόρης και Άγγελος Νταβίας. Οι δημοτικοί σύμβουλοι: Κ. Αγγελής εκπροσωπώντας την παράταξη της μείζονος αντιπολίτευσης (Γ. Κουράση) Π. Φασίτσα, Θ Αλεξίου, Τ. Ευσταθίου, Θ. Κιούσης από την παράταξη Χαλάνδρι Ενάντια - Πρωτοβουλία Πολιτών. Ο ανεξάρτητος Θ. Βαρδουλάκης. Οι υποψήφιοι περιφερειακοί σύμβουλοι με τον Γιάννη Σγουρό Σ. Αδαμόπουλος και Αντώνης Δουκιατζάκης. Ο πρόεδρος του πολιτιστικού συλλόγου ΑΡΓΩ Στέφανος Καμπάς. Ο γραμματέας της ΔΟΜ του ΚινΑλ Γ. Διακάτος.    
