Title:
Κανονικά θα λειτουργήσουν αύριο Μετρό, Τραμ και Ηλεκτρικός
Description:
Κανονικά θα λειτουργήσουν αύριο, Πέμπτη 17 Οκτωβρίου, τα μέσα σταθερής τροχιάς (μετρό, ηλεκτρικός και τραμ) μετά την αναστολή των στάσεων εργασίας που αποφάσισαν σήμερα τα σωματεία εργαζομένων. Η αναστολή των κινητοποιήσεων έρχεται μετά τη διαβεβαίωση του υπουργού Υποδομών και Μεταφορών, Κώστα Αχ. Καραμανλή, προς τα σωματεία εργαζομένων των εταιρειών ΣΤΑΣΥ και ΟΣΥ (συναντήθηκαν τη Δευτέρα 14 Οκτωβρίου) ότι το θέμα των συλλογικών συμβάσεων για το 2019 έκλεισε σε απόλυτη συνεννόηση με το Γενικό Λογιστήριο του Κράτους. Αναμένεται επίσημη ανακοίνωση των εργαζομένων.  Πηγή: ΑΠΕ-ΜΠΕ  
