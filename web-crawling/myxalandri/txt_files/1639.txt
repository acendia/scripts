Title:
Ανεβαίνει ο υδράργυρος στο Χαλάνδρι
Description:
Έπειτα από μια νέα έξαρση της αστάθειας στα πλαίσια της οποίας εκδηλώθηκαν καταιγίδες σε πολλές περιοχές της Αττικής, ο καιρός επανέρχεται σε πιο σταθερούς αλλά και θερμότερους ρυθμούς. Από σήμερα μέχρι και το τέλος της εβδομάδας, ο ουρανός αναμένεται να διατηρηθεί γενικά αίθριος, με διάσπαρτες νεφώσεις κατά διαστήματα οι οποίες σήμερα ενδέχεται να αυξηθούν και να δώσουν βροχές τοπικού χαρακτήρα. Παράλληλα, το Μελτέμι θα επικρατήσει με μέτρια ένταση περιορίζοντας την υγρασία και χαρίζοντας έντονη διαύγεια στην ατμόσφαιρα και βαθύ μπλε χρώμα στον Αττικό ουρανό. Η θερμοκρασία, σε σταθερή άνοδο, μέρα με τη μέρα, αναμένεται να φτάσει, στα τέλη της εβδομάδας, τα επίπεδα των 35°C ενώ και οι ελάχιστες θερμοκρασίες θα κυμαίνονται σε σχετικά υψηλά επίπεδα. Καλό υπόλοιπο εβδομάδας!   Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr  
