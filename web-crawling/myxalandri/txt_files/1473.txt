Title:
Καλοκαιρινή Δημιουργική Απασχόληση Δήμου Χαλανδρίου: Πότε και πώς υποβάλλονται οι αιτήσεις συμμετοχής
Description:
Από τη Δευτέρα 23 Μαΐου 2022 και ώρα 08:00, έως την Κυριακή 5 Ιουνίου 2022 και ώρα 18:00, θα υποβάλλονται οι αιτήσεις συμμετοχής στο πρόγραμμα Δημιουργικής Απασχόλησης του Δήμου Χαλανδρίου. Οι αιτήσεις υποβάλλονται ΜΟΝΟ ηλεκτρονικά. Αίτηση για τα παιδιά των Δημοτικών (τη βρίσκετε ΕΔΩ):Αποστέλλεται μαζί με τα απαιτούμενα δικαιολογητικά στο e-mail: dim.apasxolisi@halandri.gr Αίτηση για τα παιδιά των Νηπιαγωγείων (τη βρίσκετε ΕΔΩ): Αποστέλλεται μαζί με τα απαιτούμενα δικαιολογητικά στο e-mail: nip.apasxolisi@halandri.gr Τα απαιτούμενα δικαιολογητικά: Ιατρική βεβαίωση πρόσφατη (προ 1 μηνός) υπογεγραμμένη από παιδίατρο (σφραγίδα - υπογραφή). Βεβαίωση εγγραφής ή αντίγραφο ελέγχου δημόσιου Δημοτικού ή Νηπιαγωγείου Χαλανδρίου. Χρήσιμες επισημάνσεις: Στην αίτηση συμμετοχής αναγράφονται αναλυτικές πληροφορίες για τη διαδικασία. Οι αιτήσεις που θα υποβληθούν σε χρόνο προγενέστερο της ημέρας και ώρας έναρξης ΔΕΝ θα γίνονται δεκτές. Για τη συμμετοχή των μαθητών/τριών, θα τηρηθεί σειρά προτεραιότητας βάσει της ημερομηνίας και ώρας υποβολής της αίτησης κατά τη διάρκεια των εγγραφών. Για οποιαδήποτε διευκρίνιση, οι ενδιαφερόμενοι μπορούν να καλούν το τμήμα Παιδείας &amp;amp; Φροντίδας Σχολικών Μονάδων στα τηλ.: 210 6899924-926-927 &amp;amp; 937. Σημειώνεται ότι το φετινό πρόγραμμα Δημιουργικής Απασχόλησης είναι το μεγαλύτερο που έγινε ποτέ στον Δήμο Χαλανδρίου, καθώς θα φιλοξενήσει 1.600 παιδιά! Το πρόγραμμα καλοκαιρινής φύλαξης με δημιουργική απασχόληση μαθητών/μαθητριών, το οποίο έτυχε της ομόφωνης απόφασης του Δημοτικού Συμβουλίου, είναι ΔΩΡΕΑΝ, θα φιλοξενηθεί σε επτά (7) σχολικά συγκροτήματα του Δήμου και θα υλοποιηθεί σε δύο περιόδους: 1η περίοδος: 27/6/2022 - 12/7/2022 2η περίοδος: 13/7/2022 - 29/7/2022 Σε κάθε περίοδο θα φιλοξενηθούν 800 παιδιά, που θα χαρούν πολύτιμες ώρες ξενοιασιάς και δημιουργίας με τη συνδρομή 72 παιδαγωγών, γυμναστών και καθηγητών καλλιτεχνικών μαθημάτων, τους οποίους θα προσλάβει ο Δήμος με ίδια δαπάνη. Αν συνυπολογιστεί και το πρόγραμμα της Αθλητικής Κατασκήνωσης, που ξεκινάει τις επόμενες μέρες, συνολικά 2.350 παιδιά του Χαλανδρίου θα βρουν, φέτος το Καλοκαίρι, μια διέξοδο ασφαλούς και δημιουργικής απασχόλησης.  
