Title:
Επίσκεψη του δημάρχου Χαλανδρίου στην Κοινωνική Υπηρεσία του Δήμου
Description:
Στην Κοινωνική Υπηρεσία του Δήμου Χαλανδρίου βρέθηκε την παραμονή των Χριστουγέννων ο δήμαρχος Χαλανδρίου Σίμος Ρούσσος για να ευχηθεί σε όλους τους εργαζόμενους και να τους ευχαριστήσει για την τεράστια προσπάθεια που καταβάλουν τα δύο χρόνια της πανδημίας, για να μην διαρραγεί ο κοινωνικός ιστός της πόλης και να μην μείνουν μόνοι τους κανένας και καμία στις πρωτόγνωρες αυτές συνθήκες. Ο δήμαρχος Χαλανδρίου ενημερώθηκε από πρώτο χέρι για τις δράσεις της υπηρεσίας, του Κοινωνικού Φαρμακείου και του Κοινωνικού Παντοπωλείου, που όλο αυτό το διάστημα της πανδημίας έχει μετατραπεί σε έναν ακλόνητο πυλώνα στήριξης των ευπαθών, συνδράμοντας σταθερά 1.200 ωφελούμενους και διαδίδοντας σταθερά το μήνυμα της αλληλεγγύης σε όλη την πόλη. Αργότερα, στο κεντρικό δημαρχείο της πόλης υποδέχτηκε τη Φιλαρμονική Ορχήστρα που έψαλε τα χριστουγεννιάτικα κάλαντα στους εργαζόμενους. Ο Σίμος Ρούσος τους ευχαρίστησε που όλες αυτές τις μέρες των γιορτών μεταφέρουν σε όλη την πόλη τον ήχο και το χρώμα των Χριστουγέννων και τους ευχήθηκε και «του χρόνου καλύτερα, χωρίς πανδημία».  
