Title:
Διακοπές ρεύματος στo Χαλάνδρι εξαιτίας της κακοκαιρίας
Description:
Διακοπές ρεύματος εξαιτίας της κακοκαιρίας σημειώνονται κυρίως στα βόρεια προάστια της Αττικής, από πτώσεις δέντρων σε καλώδια ηλεκτροδότησης εξαιτίας των δυνατών ανέμων που επικρατούν. Νωρίτερα σημειώθηκε βλάβη και στην Παλλήνη που επηρέασε τμήματα περιοχών των βορείων προαστίων, η οποία όμως σύμφωνα με τα αρμόδια στελέχη του ΔΕΔΔΗΕ έχει αποκατασταθεί. Στις περιοχές που έχουν παρουσιαστεί προβλήματα περιλαμβάνονται ο Άγιος Στέφανος, η Κηφισιά, το Χαλάνδρι. Συνεργεία του ΔΕΔΔΗΕ βρίσκονται σε επιφυλακή για την αποκατάσταση των βλαβών. Η Πυροσβεστική έχει δεχθεί περισσότερες από 580 κλήσεις, από χθες το πρωί έως αυτή την ώρα, από όλες σχεδόν τις περιοχές της Αττικής, για πτώσεις δένδρων και αφαιρέσεις αντικειμένων, λόγω των έντονων καιρικών φαινομένων που επικρατούν. Πηγή: ΑΠΕ-ΜΠΕ &amp;nbsp;
