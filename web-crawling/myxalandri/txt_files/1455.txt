Title:
Καλοκαιρινή Δημιουργική Απασχόληση Δήμου Χαλανδρίου: Έως τις 15 Ιουνίου οι αιτήσεις για τη Β’ περίοδο
Description:
Συνεχίζονται μέχρι και τις 15 Ιουνίου 2022 οι αιτήσεις για τη Β’ περίοδο του προγράμματος της Καλοκαιρινής Δημιουργικής Απασχόλησης, η οποία θα διαρκέσει από 13 έως 29 Ιουλίου 2022. Για την Β’ αυτή περίοδο υπάρχουν ακόμα κενές θέσεις, για τις οποίες οι ενδιαφερόμενοι/ενδιαφερόμενες μπορούν να υποβάλλουν αίτηση συμμετοχής, μαζί με τα απαιτούμενα δικαιολογητικά. Διευκρινίζεται ότι όσοι/όσες έχουν ήδη υποβάλλει αίτηση για την 1η περίοδο του προγράμματος και επιθυμούν να συνεχίσουν και στη δεύτερη, θα υποβάλουν ΜΟΝΟ την αίτηση. Υπενθυμίζεται ότι το φετινό πρόγραμμα Δημιουργικής Απασχόλησης είναι το μεγαλύτερο που έγινε ποτέ στον Δήμο Χαλανδρίου, καθώς θα φιλοξενήσει 1.600 παιδιά! Το πρόγραμμα καλοκαιρινής φύλαξης με δημιουργική απασχόληση μαθητών/μαθητριών, το οποίο έτυχε της ομόφωνης απόφασης του Δημοτικού Συμβουλίου, είναι ΔΩΡΕΑΝ, θα φιλοξενηθεί σε επτά (7) σχολικά συγκροτήματα του Δήμου και θα υλοποιηθεί σε δύο περιόδους: 1η περίοδος: 27/6/2022 – 12/7/2022 2η περίοδος: 13/7/2022 – 29/7/2022 Σε κάθε περίοδο θα φιλοξενηθούν 800 παιδιά, που θα χαρούν πολύτιμες ώρες ξενοιασιάς και δημιουργίας με τη συνδρομή 72 παιδαγωγών, γυμναστών και καθηγητών καλλιτεχνικών μαθημάτων, τους οποίους θα προσλάβει ο Δήμος με ίδια δαπάνη. Αν συνυπολογιστεί και το πρόγραμμα της Αθλητικής Κατασκήνωσης, που ξεκινάει τις επόμενες μέρες, συνολικά 2.350 παιδιά του Χαλανδρίου θα βρουν, φέτος το Καλοκαίρι, μια διέξοδο ασφαλούς και δημιουργικής απασχόλησης.  
