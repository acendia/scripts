Title:
Ο Σύλλογος Εργαζομένων Δήμου Χαλανδρίου για εργατικό ατύχημα στο συνεργείο του Δήμου
Description:
Ανακοίνωση του Συλλόγου Εργαζομένων Δήμου Χαλανδρίου για εργατικό ατύχημα που συνέβη στο συνεργείο του Δήμου: Την Δευτέρα 23/1/2023 το πρωί, στον χώρο του Συνεργείου αυτοκινήτων του Δήμου Χαλανδρίου συνέβη ένα σοβαρό εργατικό ατύχημα. Εργαζόμενος της Εταιρείας Ηλιόπουλος ΕΠΕ ελαστικά (εταιρεία από την οποία ο Δήμος Χαλανδρίου προμηθεύεται ελαστικά), τραυματίστηκε σοβαρά την ώρα που προσπαθούσε να ελέγξει τη διαρροή αέρα σε λάστιχο. Το λάστιχο έσκασε και το ωστικό κύμα τον εκτίναξε, με αποτέλεσμα να τραυματιστεί σοβαρά (στα πλευρά, τους πνεύμονες και τη μέση) και νοσηλεύεται στην εντατική στο ΚΑΤ. Και αυτό το ατύχημα οφείλεται στην έλλειψη μέτρων ασφαλείας και όχι «στην κακιά στιγμή» ή «την κακιά ώρα». Ζητούμε την πλήρη διερεύνηση και δημοσίευση των αιτίων του ατυχήματος. Ως Σύλλογος Εργαζομένων Δήμου Χαλανδρίου ευχόμαστε γρήγορη και καλή ανάρρωση.
