Title:
Στο Πάτημα Χαλανδρίου συνελήφθη ο καταζητούμενος βουλευτής Μπαρμπαρούσης
Description:
Σε ένα σπίτι στο Πάτημα Χαλανδρίου, κρυβόταν από το βράδυ της Παρασκευής ο Κωνσταντίνος Μπαρμπαρούσης, μετά την ανεπιτυχή καταδίωξή του από περιπολικά της ΕΛΑΣ στην Εθνική Οδό. Σύμφωνα με πληροφορίες, ο Κωνσταντίνος Μπαρμπαρούσης, δεν προέβαλλε αντίσταση κατά τη σύλληψή του, παρά ακολούθησε πειθήνια τους αστυνομικούς. Οι πρώτες πληροφορίες ήθελαν τον Μπαρμπαρούση να κρύβεται σε σπίτι φίλης του, αλλά οι γείτονες μιλώντας στο iefimerida σημειώνουν οτι ήταν το δικό του σπίτι και τον έβλεπαν συχνά να βγαίνει έξω και να πηγαίνει στο σχολείο τα παιδιά του. Εχει προσαχθεί και το άτομο που βρέθηκε μαζί του, μέσα στο σπίτι. Υπενθυμίζεται πως το βράδυ της Παρασκευής έγινε μία απίστευτη καταδίωξη στην Εθνική Οδό όταν ο Κωνσταντίνος Μπαρμπαρούσης σε μία προσπάθειά του να διαφύγει ανέπτυξε μεγάλη ταχύτητα -180 χλμ.- με το βουλευτικό αυτοκίνητο. Γείτονας λέει στο iefimerida ότι εδώ και ένα χρόνο έβλεπε τον Κωνσταντίνο Μπαρμπαρούση να μένει στο σπίτι με την γυναίκα του και τα 3 τους παιδιά. Τον έβλεπαν κάθε πρωί να πηγαίνει τα παιδιά του σχολείο.&amp;nbsp; Το σπίτι όπου κρυβόταν ο Μπαρμπαρούσης - φωτογραφίες iefimerida Πηγή:&amp;nbsp;www.iefimerida.gr &amp;nbsp;
