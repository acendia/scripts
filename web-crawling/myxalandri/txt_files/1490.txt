Title:
Οι μαθητές του Χαλανδρίου πρωταγωνιστές στην Ημερίδα για την Εκπαίδευση
Description:
Δελτίο Τύπου της Ημερίδας για την Εκπαίδευση που συνδιοργάνωσαν η Ένωση Συλλόγων Γονέων Μαθητών Χαλανδρίου και ο Επιστημονικός-Πολιτιστικός Σύλλογος Χαλανδρίου «ΑΡΓΩ», την Τετάρτη 16 Μαΐου 2018, στην αίθουσα εκδηλώσεων του 3ου Λυκείου Χαλανδρίου, με θέμα το «Το σημερινό Σχολείο και οι σύγχρονες κοινωνικές ανάγκες και προκλήσεις»: Οι Μαθητές Πρωταγωνιστές στην Ημερίδα για την Εκπαίδευση&amp;nbsp; της Ένωσης Γονέων Χαλανδρίου και του Συλλόγου Χαλανδρίου «ΑΡΓΩ» Με εξαιρετική επιτυχία πραγματοποιήθηκε η Ημερίδα για την Εκπαίδευση που συνδιοργάνωσαν η Ένωση Συλλόγων Γονέων Μαθητών Χαλανδρίου και ο Επιστημονικός-Πολιτιστικός Σύλλογος Χαλανδρίου «ΑΡΓΩ», την Τετάρτη 16 Μαΐου 2018, στην αίθουσα εκδηλώσεων του 3ου Λυκείου Χαλανδρίου, με θέμα «Το σημερινό Σχολείο και οι σύγχρονες κοινωνικές ανάγκες και προκλήσεις». Τον τόνο και την ευχάριστη έκπληξη στην εκδήλωση, έδωσαν οι δεκάδες μαθητές από τα Γενικά και Επαγγελματικά Λύκεια που συμμετείχαν, καθώς και οι 11 εκπρόσωποί τους, οι οποίοι είχαν προσκληθεί να μιλήσουν, εκφράζοντας τις απόψεις τους για το σημερινό σχολείο, αναδεικνύοντας σε ένα ευρύτερο κοινό γονιών, εκπαιδευτικών, καθώς και συνδικαλιστικών εκπροσώπων, τη δική τους οπτική, τις ανησυχίες, τις δυσκολίες και τις μελλοντικές προοπτικές που αναζητούν μέσα από το εκπαιδευτικό σύστημα. Αυτή η πραγματική «καινοτομία» της Ημερίδας και των διοργανωτών, να δοθεί βήμα στους Μαθητές, αλλά και η αντίστοιχη δική τους προθυμία να «αδράξουν» την ευκαιρία και να ανταποκριθούν στο κάλεσμα, με συμμετοχή και εμπεριστατωμένο λόγο, είναι ένα μεγάλο μάθημα για όλους μας, για τις ευκαιρίες που χρειάζεται δημόσια να δίνουμε στα παιδιά που αποτελούν το μέλλον. Οι συγκεκριμένες προτάσεις τους, η δημιουργική κριτική, τα επεξεργασμένα επιχειρήματα, η αισιοδοξία και η νεανική φρεσκάδα, απέδειξαν ότι οι Μαθητές μπορούν να μας μάθουν πολλά. Στην Ημερίδα παρευρέθηκαν και χαιρέτησαν ο Διευθυντής του 3ου Λυκείου κ. Αλέξανδρος Γεωργόπουλος, ο πρόεδρος του Συλλόγου «ΑΡΓΩ» κ. Στέφανος Καμπάς, η πρόεδρος της Ένωσης Γονέων Χαλανδρίου κα Σταυρούλα Πετράκου, η πρόεδρος της Ομοσπονδίας Γονέων Αττικής κα Στέλλα Βαλαβάνη, η γραμματέας του Συλλόγου Εκπ/κων Π.Ε. «Ο Περικλής» κα Γεωργία Γιανναρά, ο πρόεδρος της Α-Γ ΕΛΜΕ κ. Διονύσης Προβής, ενώ ομιλητές ήταν ο κ. Γιώργος Χριστόπουλος - Διδάκτορας της Κοινωνιολογίας της Εκπαίδευσης στο Ε.Κ.Π.Α., ο κ. Διονύσης Γεωργόπουλος - εκπαιδευτικός/Διδάκτορας Παιδαγωγικών Επιστημών του Α.Π.Θ., ο κ. Αθανάσιος Ραφτόπουλος - υπεύθυνος του Συμβουλευτικού Σταθμού Νέων της Διεύθυνσης Β’ βάθμιας Εκπαίδευσης Β&#039; Αθήνας και φυσικά οι 11 Μαθητές εκπρόσωποι των 1ου, 3ου, 4ου, 5ου Γενικών και 1ου, 2ου, 3ου Επαγγελματικών Λυκείων του Χαλανδρίου. Την Ημερίδα παρακολούθησαν πλήθος κόσμου, γονείς, εκπαιδευτικοί, εκπρόσωποι άλλων Ενώσεων Γονέων, τοπικών Συλλόγων, δημοτικοί σύμβουλοι κ.λπ., οι οποίοι συμμετείχαν στην πολύ ενδιαφέρουσα ανοιχτή συζήτηση, εκφράζοντας τις απόψεις τους, αλλά και τη χαρά τους για την παρουσία και τις ομιλίες των μαθητών. Την εκδήλωση, η οποία διήρκεσε έως αργά το βράδυ, συντόνισαν ο κ. Άρης Λαζαρίδης, εκπαιδευτικός και αντιπρόεδρος του Συλλόγου «ΑΡΓΩ» και ο κ. Γιάννης Αντωνιάδης, μέλος του Δ.Σ. της Ένωσης Γονέων Χαλανδρίου. Οι διοργανωτές της Ημερίδας ευχαριστούμε τον Διευθυντή κ. Γεωργόπουλο, τους εκπαιδευτικούς και τους μαθητές του 3ου Λυκείου τόσο για την φιλοξενία, όσο και για τη συμβολή τους στην επιτυχία της. Το Διοικητικό Συμβούλιο της Ένωσης Συλλόγων Γονέων Μαθητών Δήμου Χαλανδρίου Το Διοικητικό Συμβούλιο του Πολιτιστικού - Επιστημονικού Συλλόγου Χαλανδρίου &quot;ΑΡΓΩ&quot; &amp;nbsp;
