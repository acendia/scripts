Title:
Με “λασποβροχές” και ψύχρα, η αρχή της Μ. Εβδομάδας στο Χαλάνδρι
Description:
Δύο ατμοσφαιρικές διαταραχές, μία από την Αφρική και μία από τη βόρεια Ευρώπη, έρχονται να εναρμονίσουν, από το Σάββατο του Λαζάρου, τον καιρό στη χώρα μας, με τα &quot;πρότυπα&quot; της Μ. Εβδομάδας που τον &quot;θέλουν&quot; &quot;μουντό&quot; και &quot;μελαγχολικό&quot;, για να αποτελεί ιδανικό &quot;σκηνικό&quot; στην κορύφωση του &quot;Θείου δράματος&quot;. Η μεταβολή του καιρού, αρχίζει, σταδιακά, από σήμερα, Παρασκευή (15/4), και θα γίνει αντιληπτή με την ολοένα και αυξανόμενη παρουσία αραιών νεφώσεων, οι οποίες προς το τελείωμα της ημέρας θα είναι περισσότερες, δημιουργώντας ένα &quot;φαντασμαγορικό&quot; ηλιοβασίλεμα. Κατά τα άλλα, η ηλιοφάνεια θα επικρατήσει, οι άνεμοι θα είναι, γενικά, ασθενείς και η θερμοκρασία, ήδη έχει ξεπεράσει τους 20°C. Το &quot;Σάββατο του Λαζάρου&quot;, θα χαρακτηριστεί από αραιές νεφώσεις, κατά διαστήματα πυκνότερες και μεταφορά σκόνης η οποία θα δώσει μία θολή όψη στον ουρανό. Παροδικές, ασθενείς, &quot;λασποβροχές&quot;, είναι πιθανό να σημειωθούν από το απόγευμα. Οι άνεμοι θα πνέουν, γενικά, ασθενείς, και η θερμοκρασία, στο Χαλάνδρι, θα κυμανθεί από 13°C έως 22°C. Η &quot;Κυριακή των Βαΐων&quot;, θα εξελιχθεί με συννεφιά, κατά διαστήματα πυκνή και έντονη μεταφορά αφρικανικής σκόνης, η οποία θα γίνει αντιληπτή και στην επιφάνεια, με την ορατότητα να περιορίζεται σημαντικά. &quot;Λασποψιχάλες&quot; ή &quot;λασποβροχές&quot;, ασθενούς χαρακτήρα και περιορισμένης διάρκειας, είναι αρκετά πιθανό να σημειωθούν κατά διαστήματα. Οι βροχές αυτές θα έχουν πολύ μεγάλη περιεκτικότητα σε σκόνη! Οι άνεμοι, αρχικά βορειοανατολικοί, από το απόγευμα βόρειοι - βορειοδυτικοί, θα ενισχυθούν σημαντικά στα 4-6bf. Η θερμοκρασία, σε αισθητή πτώση, θα κυμανθεί, στο Χαλάνδρι, από 13°C έως 16°C. Τη Μ. Δευτέρα (18/4), προβλέπεται γενικά νεφελώδης καιρός με βροχές κατά διαστήματα οι οποίες, ενδέχεται, παροδικά, να είναι σχετικά έντονες. Πιθανότητα σποραδικών καταιγίδων. Οι βροχές θα έχουν περιεκτικότητα σε σκόνη. Οι άνεμοι, από βόρειες διευθύνσεις, έως 5bf. Η θερμοκρασία, σε χαμηλά επίπεδα, θα κυμανθεί από 10°C έως 14°C. Τη Μ. Τρίτη (19/4), προβλέπεται άστατος καιρός, κατά διαστήματα νεφελώδης με ενδεχόμενο τοπικών βροχών. Οι άνεμοι, από δυτικές διευθύνσεις, κατά τη διάρκεια της ημέρας θα ενισχυθούν στα 5-6bf. Οι δυτικοί άνεμοι θα &quot;καθαρίσουν&quot;, την ατμόσφαιρα, από τη σκόνη, χαρίζοντας ατμοσφαιρική διαύγεια. Η θερμοκρασία, σε μικρή άνοδο, θα φτάσει στα επίπεδα των 15°C. Τη νύχτα και νωρίς το πρωί, η θερμοκρασία, θα πέφτει κοντά στους 10°C. Από τη Μ. Τετάρτη μέχρι και την Μ. Παρασκευή (20-22/4), σύμφωνα με τα διαθέσιμα προγνωστικά στοιχεία, ο καιρός θα επανέλθει σε &quot;ανοιξιάτικους ρυθμούς&quot;, με κύρια χαρακτηριστικά την πολύωρη ηλιοφάνεια, τις διάσπαρτες νεφώσεις κατά διαστήματα και την αισθητή άνοδο της θερμοκρασίας (κοντά στους 15°C οι ελάχιστες, πάνω από 20°C οι μέγιστες). Όσον αφορά το Μ. Σάββατο και την Κυριακή του ΠΑΣΧΑ, τα προγνωστικά στοιχεία δεν είναι ακόμα ξεκάθαρα, αλλά υπάρχει τάση για νέα μεταβολή του καιρού με κύριο χαρακτηριστικό την αύξηση των νεφώσεων. Το ενδεχόμενο να εκδηλωθούν αξιόλογες βροχές είναι περιορισμένο, ενώ η θερμοκρασία θα διατηρηθεί στα επίπεδα των προηγούμενων ημερών. Σύμφωνα, λοιπόν, με τα υπάρχοντα στοιχεία, η Aνάσταση και η Κυριακή του ΠΑΣΧΑ, στο Χαλάνδρι, θα λάβουν χώρα με ήπιες, γενικά, καιρικές συνθήκες και θερμοκρασία κοντά στους 20°C, ενώ, οι άνεμοι θα πνέουν, μάλλον, ασθενείς, βοηθώντας τη μεταλαμπάδευση του Αγίου Φωτός από τις εκκλησίες στις γειτονιές του Χαλανδρίου. Αναλυτικά στοιχεία σχετικά με την εξέλιξη του καιρού, από τη Μ. Τετάρτη και μετά, θα υπάρξουν σε νεότερο δελτίο, τη Μ. Τρίτη (19/4)! Καλό Σαββατοκύριακοκαικαλή Μεγάλη Εβδομάδα! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr  
