Title:
ΚΚΕ Χαλανδρίου: καταγγέλλουμε την παρουσία γνωστού χρυσαυγίτη στη μαθητική παρέλαση
Description:
Aνακοίνωση της Κ.Ο. ΚΚΕ Χαλανδρίου:&amp;nbsp;&amp;nbsp; Την ανοχή της δημοτικής αρχής Χαλανδρίου και της κυβέρνησης του ΣΥΡΙΖΑ στην παρουσία της ναζιστικής Χρυσής Αυγής καταγγέλλει η Κομματική Οργάνωση Χαλανδρίου του ΚΚΕ. Ο Νίκος Μουζάκης, γνωστός χρυσαυγίτης στην περιοχή, όχι μόνο παραβρέθηκε στην παρέλαση που έγινε στην πόλη για την 25η Μαρτίου, αλλά φιγουράριζε στους επισήμους μαζί με τον πρώην υπουργό του ΣΥΡΙΖΑ Γιάννη Τσιρώνη, τον δήμαρχο Χαλανδρίου και εκ νέου υποψήφιο με τη στήριξη του ΣΥΡΙΖΑ Συμεών Ρούσσο και την αντιδήμαρχο Χαλανδρίου και μέλος της ΚΕ του ΣΥΡΙΖΑ Έλενα Χριστούλη. Η Κομματική Οργάνωση Χαλανδρίου του ΚΚΕ τονίζει τα εξής: «Αποτελεί τεράστια πρόκληση για τους εργαζόμενους η παρουσία του χρυσαυγίτη στην πόλη μας. Καταδικάζουμε την ανοχή της δημοτικής αρχής και της κυβέρνησης ΣΥΡΙΖΑ, που αντικειμενικά έχει στόχο να νομιμοποιήσει στις συνειδήσεις των εργαζομένων την παρουσία της φασιστικής εγκληματικής οργάνωσης της ΧΑ. Σιγοντάρουν το βασικό επιχείρημα της ΧΑ ότι είναι απλά ένα άλλο κόμμα. Αποδεικνύεται ότι ο &quot;δήθεν αριστερός&quot; δήμαρχος Χαλανδρίου και η διοίκηση του δήμου όχι μόνο ανέχονται, αλλά και ενισχύουν τους φασίστες προσδίδοντάς τους &quot;θεσμικό&quot; και &quot;επίσημο ρόλο&quot;. Τους παραχωρήθηκε μια ακόμη ευκαιρία για ξέπλυμα, μετά τις αλλεπάλληλες προσκλήσεις τους από την κυβέρνηση ΣΥΡΙΖΑ σε εκδηλώσεις των Ενόπλων Δυνάμεων. Η πολιτική αυτή στάση, δηλαδή της ανοχής ή της αφωνίας μπροστά στους φασίστες της Χρυσής Αυγής, είναι το ίδιο επικίνδυνη με τη δράση των φασιστών. Οι φασίστες, οι υπόδικοι για τη δολοφονία του Παύλου Φύσσα, αυτοί που καθημερινά χτυπάνε εργάτες, αγωνιστές, φτωχούς και κατατρεγμένους μετανάστες δεν έχουν καμία θέση στη γειτονιά μας. Είναι ανεπιθύμητοι!Καλούμε όλους τους φορείς της πόλης μας, τα σωματεία, το σύνολο των εργαζομένων να μη δείξουν καμία ανοχή απέναντι στους φασίστες της Χρυσής Αυγής. Να τους απομονώσουμε σε κάθε χώρο εργασίας, στα σχολεία, σε κάθε γειτονιά της πόλης μας. Είναι αυτοί που χύνουν δηλητήριο για κάθε οργανωμένο και συλλογικό αγώνα των εργαζομένων και του λαού και την ίδια στιγμή δεν προλαβαίνουν να κάνουν Ερωτήσεις στη Βουλή για τα αφεντικά τους, τους εφοπλιστές. Είναι αυτοί που με ρατσιστικές και ξενοφοβικές κραυγές στηρίζουν τις πολεμικές επεμβάσεις που οδηγούν τους λαούς στην προσφυγιά. Ο λαός του Χαλανδρίου και οι εργαζόμενοι ας βγάλουν τα συμπεράσματά τους. Να καταδικάσουν τη δημοτική αρχή και όσους ρίχνουν νερό στο μύλο των φασιστών για να σπέρνουν το δηλητήριό τους, να ξεπλένουν τη δράση τους. Να δυναμώσουν συνολικά την πάλη τους ενάντια στην αντιλαϊκή - αντεργατική πολιτική της κυβέρνησης του ΣΥΡΙΖΑ που παραπλανά το λαό την ίδια στιγμή που στηρίζει το κεφάλαιο και τους ιμπεριαλιστές και ανοίγει το δρόμο στο εγκληματικό ναζιστικό μόρφωμα να ψαρεύει στα θολά νερά της λαϊκής απογοήτευσης. Στις εκλογικές μάχες που έχουμε μπροστά μας η καλύτερη απάντηση στο φασισμό είναι να ενισχυθούν σε ποσοστά τα ψηφοδέλτια της &quot;Λαϊκής Συσπείρωσης&quot; που στηρίζεται από το ΚΚΕ σε δήμους και Περιφέρειες. Να συντρίψουμε και εκλογικά τα φασιστικά ψηφοδέλτια σε όλη την Ελλάδα. Καλούμε όποιον δεν ανέχεται τους φασίστες να ψηφίσει ΚΚΕ και &quot;Λαϊκή Συσπείρωση&quot; σε δήμους και Περιφέρειες. Μόνο η ενίσχυση του ΚΚΕ μπορεί να δώσει αποφασιστικό χτύπημα στο φασισμό, στην ακροδεξιά, γκρεμίζοντας τη Χρυσή Αυγή από την τρίτη θέση. Ενισχύουμε το ΚΚΕ παντού, τη &quot;Λαϊκή Συσπείρωση&quot; σε δήμους και Περιφέρειες!». K.O. KKE ΧΑΛΑΝΔΡΙΟΥ
