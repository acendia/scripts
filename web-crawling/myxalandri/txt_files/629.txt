Title:
Κλείνει στις 16:30 ο σταθμός του Μετρό &quot;Σύνταγμα&quot; - Κυκλοφοριακές ρυθμίσεις στην Αθήνα
Description:
Σήμερα Πέμπτη 24 Ιανουαρίου, καθ’ υπόδειξη της Ελληνικής Αστυνομίας, ο σταθμός του Μετρό &quot;Σύνταγμα&quot;, θα κλείσει στις 16:30 το απόγευμα και οι συρμοί θα διέρχονται από αυτόν τον σταθμό χωρίς στάση,&amp;nbsp;λόγω του νέου συλλαλητηρίου κατά της Συμφωνίας των Πρεσπών. Κυκλοφοριακές ρυθμίσεις λόγω των σημερινών συναθροίσεων Λόγω των συναθροίσεων της Πέμπτης 24 Ιανουαρίου 2019, που θα πραγματοποιηθούν τις απογευματινές ώρες στην Πλατεία Συντάγματος και στην περιοχή των Αμπελοκήπων, θα ισχύσουν έκτακτες κυκλοφοριακές ρυθμίσεις (απαγόρευση στάσης - στάθμευσης και διακοπή της κυκλοφορίας) στην ευρύτερη περιοχή του Κέντρου της Αθήνας (Πλ. Συντάγματος, Σταδίου, Πανεπιστημίου κ.λπ.) καθώς και στον άξονα της Λ. Βασ. Σοφίας (Πρεσβεία Η.Π.Α., κόμβος Λ. Αλεξάνδρας - Κηφισίας). Οι ανωτέρω κυκλοφοριακές ρυθμίσεις θα εφαρμοστούν σταδιακά και ανάλογα με τις επικρατούσες κυκλοφοριακές συνθήκες. Σύμφωνα με την ανακοίνωση της Ελληνικής Αστυνομίας, παρακαλούνται οι οδηγοί για την καλύτερη εξυπηρέτησή τους και αποφυγή πρόσθετων κυκλοφοριακών προβλημάτων, να αποφεύγουν τη διέλευση και στάθμευση των οχημάτων τους στο οδικό δίκτυο περιμετρικά της ανωτέρω περιοχής, κατά το αναφερόμενο χρονικό διάστημα και να ακολουθούν τα σήματα και τις υποδείξεις των ρυθμιστών τροχονόμων. &amp;nbsp;
