Title:
Το πλεονέκτημα ο Νηρέας Χαλανδρίου, 10-8 τον Τρίτωνα Αμαρουσίου στα Μελίσσια
Description:
Το πλεονέκτημα ενόψει της Γ&#039; Φάσης του πρωταθλήματος της Α1 Υδατοσφαίρισης Γυναικών πήρε ο Νηρέας Χαλανδρίου, που επικράτησε με 10-8 του Τρίτωνα Αμαρουσίου στα Μελίσσια και έτσι θα ξεκινήσει με 1 βαθμό στην επόμενη φάση έναντι 0 του Τρίτωνα. Η ομάδα του Νηρέα ξεκίνησε πιο δυναμικά και προηγήθηκε με 5-4 στο ημίχρονο, ενώ στη συνέχεια διεύρυνε το προβάδισμά της φτάνοντας στο 9-5. Παρόλα αυτά, η ομάδα του Άγγελου Γαρελίδη κατάφερε να αντιδράσει, έφτασε τη διαφορά στο ένα τέρμα, το οποίο όμως δεν ήταν αρκετό για να της χαρίσει κάτι περισσότερο. Από τρία γκολ πέτυχαν Μαυρέλου και Σελετοπούλου. Στο 1.43 της τέταρτης περιόδου αποβλήθηκε με κόκκινη κάρτα ο προπονητής του Τρίτωνα, Άγγελος Γαρελίδης, λόγω έντονης διαμαρτυρίας προς τους διαιτητές και ενώ πρωτύτερα είχε παρατηρηθεί με κίτρινη κάρτα. ΤΡΙΤΩΝ ΑΜΑΡΟΥΣΙΟΥ - ΝΗΡΕΑΣ ΧΑΛΑΝΔΡΙΟΥ 8-10 Οκτάλεπτα: 2-2, 2-3, 1-4, 3-1 Τρίτων Αμαρουσίου (Άγγελος Γαρελίδης): Λάζαρη, Σαμαρά 2, Ανδρή, Κούζουνα 1, Παλαιοδήμου, Καλογερά, Μαλλιαρού, Αργυρού 2, Σελετοπούλου 3, Παπαδάκη, Κώτσου, Τσάκα. Νηρέας Χαλανδρίου (Ευτυχία Καραγιάννη): Στρατάκου Ν., Τετζαλίδου 1, Κάσσαρη, Παπατριανταφύλλου 1, Τριχά 3, Μαστρόκαλου, Μαυρέλου 3, Μπόβαλη 1, Τορνάρου, Δούλη 1, Εξαρχάκου, Αγγελίδη, Οικονόμου, Αδάμη, Στρατάκου Α. Διαιτητές: Παϊρακταρίδης, Δασκαλοπούλου Αλυτάρχης: Δημήτρης Πολίτης Πηγή:&amp;nbsp;koe.org.gr &amp;nbsp;
