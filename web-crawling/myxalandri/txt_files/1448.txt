Title:
Καλοκαιρινή γιορτή με συμβολικό χαρακτήρα στο 12ο Δημοτικό Σχολείο Χαλανδρίου
Description:
Οι μαθητές της έκτης τάξης του «Στεργιοπούλειου» 12ου Δημοτικού Σχολείου Χαλανδρίου έχοντας περάσει και αυτοί δυο χρόνια δύσκολα αποφοιτούν και το γιορτάζουν! Την Τετάρτη 15 Ιουνίου 2022 και ώρα 19:30, στον προαύλιο χώρο του σχολείου τους, οι μαθητές θα παρουσιάσουν μια μουσικοκινητική παράσταση βασισμένη στο βιβλίο της Άλκηστης Χαλικιά «Τα παπούτσια των άλλων». Πρόκειται για μια γιορτή με συμβολικό χαρακτήρα που προβάλει την αποδοχή της διαφορετικότητας, την ανάγκη της ενσυναίσθησης και της συμπερίληψης καθώς και την ελπίδα όλων μας πως αυτά τα παιδιά θα φτιάξουν μια κοινωνία όπου όλοι θα χωρούν ισότιμα, χωρίς καμία διάκριση μιας και αυτή η Γη ανήκει σε όλους μας. Την οργάνωση και την επιμέλεια της γιορτής έχει αναλάβει η μουσικός του σχολείου, κα Βασιλική Ζαφειροπούλου. Η αφίσα είναι κατασκευή της μαθήτριας της Στ’ τάξης, Αριάδνης Νικολοπούλου.  
