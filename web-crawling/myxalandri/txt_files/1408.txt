Title:
Ξεκίνησαν οι ψεκασμοί για τα κουνούπια στη ρεματιά Χαλανδρίου
Description:
Από ρέματα που διέρχονται το Χαλάνδρι, τα Βριλήσσια και το Μαρούσι ξεκίνησαν σήμερα Δευτέρα 16 Απριλίου 2018, οι ψεκασμοί στο πλαίσιο του προγράμματος καταπολέμησης των κουνουπιών που υλοποιεί για άλλη μια χρονιά η Περιφέρεια Αττικής. Ειδικότερα, παρεμβάσεις προνυμφοκτονίας σε εστίες αναπαραγωγής κουνουπιών έγιναν στα ρέματα Χαλανδρίου, Βριλησσού, Σαπφούς, Αγίου Θωμά, Ψαλιδίου και σε τμήμα της ρεματιάς στα όρια των τριών Δήμων. Το επόμενο εξάμηνο έχουν προγραμματιστεί να πραγματοποιηθούν 17 ακόμη επαναληπτικοί οικολογικοί ψεκασμοί σε όλα τα ρέματα και των 12 πόλεων της Βόρειας Αθήνας επισήμανε ο αντιπεριφερειάρχης Βόρειου Τομέα Αθηνών, Γιώργος Καραμέρος και πρόσθεσε: «Για να έχουμε Άνοιξη και Καλοκαίρι με μειωμένο πληθυσμό κουνουπιών δεν αρκεί μόνο η έγκαιρη έναρξη των ψεκασμών. Χρειάζεται τόσο η συνέργεια των Δήμων, όσο και η συνδρομή των πολιτών. Τα φρεάτια ομβρίων και αποχέτευσης, οι πλατείες, τα πάρκα αλλά και οι κήποι και οι γλάστρες στις αυλές κατοικιών είναι σημεία συγκέντρωσης των κουνουπιών και ο καθένας από μας οφείλει να δράσει αποτρεπτικά ώστε να μην υπάρχουν λιμνάζοντα νερά». Ο πρώτος κύκλος των βιολογικών ψεκασμών θα συνεχιστεί αυτή την εβδομάδα και στους υπόλοιπους εννέα Δήμους της Περιφερειακής Ενότητας Βόρειου Τομέα Αθηνών ως ακολούθως: Τρίτη 17/04/2018 Δήμος Πεντέλης&amp;nbsp; Ρέµα προ του Μεγάρου ∆ουκίσσης Πλακεντίας Ρέµα της Ιεράς Μονής Πεντέλης (διαδρομή Αδριάνειου Υδραγωγείου) Ρέµα Καλισσίων (Ντράφι) Ρέµατα περιοχής Καλισσίων Πεντέλης (Κοιμητηρίου - Παιδικής Χαράς) Ρέμα Ιεράς Μονής Παντοκράτορος Νταού Πεντέλης Ρέµα Νέας Πεντέλης (μέχρι το ρέμα Αγ. Μαρίνας) Ρέμα από Αγ. Σύλλα μέχρι τον Ποδονίφτη Ρέμα από το κοιμητήριο Μελισσίων μέχρι τον Ποδονίφτη (κτήμα Δαμανάκη) Ρέµα Αγίου Ιωάννου Σαλίγκαρου Μελισσίων Ρέμα κατά μήκος οδού Τσιμπρικίδη Ρέμα κατά μήκος οδού Θήρας Δήμος Κηφισιάς Ρέµατα Πύρνας, Χελιδονούς, Θέτιδος, Αγίου Νεκταρίου και Ηροδότου Ρέματα Κοντοχρήστου, Λουντέμη, Τατοϊου και Ολυμπιονικών-Παπαναστασίου Ρέματα Μυρτιάς-Πλατάνων, Ηφαίστου-Ουρανίας, Φασίδερι, Κουμαριάς-Κορυδαλλού και Ακακίας-Ελάτης Τετάρτη 18/04/2018 Δήμος Ηρακλείου Ρέµα Κατσαούνη Ρέµα Φιλικής Εταιρείας Ρέµα οδών Ανάφης και Κηφισίας Δήμος Πεύκης-Λυκόβρυσης Ρέµα Πύρνας (οδοί Χαλκίδος-Γοργοποτάμου και Κρήτης) Δήμος Μεταμόρφωσης Κατά µήκος ποταμού Κηφισού (από την Τατοϊου έως την οδό Μαρμάρων) Ρέµα Κατσαούνη (Καλλιπόλεως) από την οδό Σπ. Μελά έως την οδό Αχιλλέως Ρέμα Δαμάσκου (από το Διαδημοτικό Γήπεδο έως την οδό Ρόδου) Ρέµα Σωκράτους (από οδό Ιωαννίνων έως την οδό Μπάρκουλη) Ρέµα δίπλα στο Κοιµητήριο (από την οδό Τατοϊου έως την Αναπαύσεως) Ρέμα Ι. Κόττου (οδός Ήβης έως Κοραή) Ρέμα Περσεφόνης Δήμος Νέας Ιωνίας Αδριάνειος Αρχαιολογικός Χώρος Παπαναστασίου &amp; Κοραή Μηλιώρη, Ταύρου &amp; Ελ. Αλαμέιν Πέμπτη 19/04/2018 Δήμος Αγίας Παρασκευής Ρέµα (ανοιχτό, Αιτωλίας έως Θράκης) Ρέµα (ανοιχτό, Πύλου έως Αχιλλέως) Δήμος Χολαργού-Παπάγου Τεχνητή λίμνη Verde Μικρό Ρέµα οδού Υγείας Ρέµα Καλλιρόης Ρέµα οδού Χατζηκωνσταντή Ρέµα οδού Καραλή Δήμος Ψυχικού-Φιλοθέης Ρέµα Φιλοθέης &amp;nbsp;
