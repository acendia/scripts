Title:
Συνάντηση Γιαννακόπουλου - Κρανίδη σε εκδήλωση της Περιφέρειας για την οδική ασφάλεια
Description:
Με τον αντιπεριφερειάρχη Μεταφορών κ. Βασίλη Γιαννακόπουλο, συναντήθηκε ο επικεφαλής και δημοτικός σύμβουλος του “Χαλάνδρι Ορίζοντας 2023”, Μάνος Κρανίδης, στο πλαίσιο της εκδήλωσης για την Οδική Ασφάλεια που διοργάνωσε η Περιφέρεια Αττικής. Μια εξαιρετικά εποικοδομητική συζήτηση και εκδήλωση, με την πολύ σημαντική παρέμβαση του θρυλικού Ιαβέρη. Αναλυτικά η ανακοίνωση: Η παράταξη “Χαλάνδρι Ορίζοντας 2023” έχει θέσει το θέμα της οδικής ασφάλειας σε υψηλή προτεραιότητα. Ως υπεύθυνη και σοβαρή αντιπολίτευση έχει προτείνει και έχει στηρίξει πολλές σημαντικές σχετικές παρεμβάσεις που συμβάλλουν στην οδική ασφάλεια. Ένα τομέα που απαιτείται γενικά αλλά και στον Δήμο Χαλανδρίου να γίνουν πάρα πολλές δράσεις και πράξεις. Συνοπτικά είμαστε η δημοτική παράταξη που: Στηρίξαμε το Σχέδιο Βιώσιμης Αστικής Κινητικότητας, που παραδόξως δεν ψηφίστηκε από καμία άλλη παράταξη της αντιπολίτευσης! Στηρίξαμε όλες τις παρεμβάσεις αναπλάσεων και βιώσιμης κινητικότητας με ανάδειξη των ελλείψεων και συγκεκριμένες προτάσεις. Έχουμε προτείνει και υποστηρίξει πολλές παρεμβάσεις προς όφελος της οδικής κινητικότητας όπως η ανακατασκευή πεζοδρομίων και πεζοφάναρων, η νέα πεζογέφυρα στο Υγεία, άρτιες οδοσημάνσεις και τα χαμηλά όρια ταχύτητας στις γειτονιές. Έχουμε προτείνει την δίκαια πολιτική που εφαρμόζει πλέον παγίως, κατά πλειοψηφία, το Δημοτικό Συμβούλιο Χαλανδρίου για τις παράνομες ταμπέλες, όταν παρατάξεις τις αντιπολίτευσης αναίτια καταψηφίζουν τα πρόστιμα στις παράνομες ταμπέλες! Στην συζήτηση με τον αντιπεριφερειάρχη διαπιστώθηκε επίσης η ανάγκη για συντονισμένη, αμοιβαία και ωφέλιμη συνεργασία του Δήμου με την Περιφέρεια, με στόχο την πλήρη αξιοποίηση όλων των νέων χρηματοδοτικών δυνατοτήτων και συνεργασιών για τον Δήμο Χαλανδρίου και ειδικά για παρεμβάσεις οδικής ασφάλειας, αναπλάσεων και κυκλοφοριακής βελτίωσης. Άλλωστε η συνεργασία Δήμου και Περιφέρειας είναι κεντρικός πυλώνας για την βελτίωση της ποιότητας ζωής στο Χαλάνδρι μας. Συνεχίζουμε την ουσιαστική παρουσία και πολιτική μας με γνώμονα ένα καλύτερο Χαλάνδρι τιμώντας την μεγάλη και διευρυνώμενη υποστήριξη των συμπολιτών μας. Μάνος ΚρανίδηςΔημοτικός Σύμβουλος, Επικεφαλής “Χαλάνδρι Ορίζοντας 2023”Υποψήφιος Δήμαρχος    
