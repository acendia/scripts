Title:
Γιώργος Θωμάς: Να ακυρωθούν οι εκδηλώσεις του Φεστιβάλ Ρεματιάς στο 3ήμερο εθνικό πένθος
Description:
Να ακυρωθούν κατά τη διάρκεια του 3ήμερου εθνικού πένθους οι εκδηλώσεις του Φεστιβάλ Ρεματιάς Χαλανδρίου, εισηγείται ο Γιώργος Θωμάς, επικεφαλής της δημοτικής παράταξης &quot;Μια πόλη για να ζεις - Χαλάνδρι η πόλη μας&quot;, με το ακόλουθο Δελτίο Τύπου:&amp;nbsp; Κύριε Δήμαρχε, κυρίες και κύριοι συνάδελφοι, μέλη του Δημοτικού Συμβουλίου Χαλανδρίου Όταν η χώρα βιώνει μια ανείπωτη τραγωδία, όταν η μυρωδιά του θανάτου έχει φτάσει στα μπαλκόνια μας, ο Δήμος Χαλανδρίου οφείλει να σεβαστεί τους 10δες νεκρούς, τους εκατοντάδες συγγενείς και φίλους τους, όπως επίσης όλους όσους συμμετέχουν στο βαρύ αυτό πένθος. Θεωρώ ότι αυτή την ώρα του εθνικού αλλά και του ατομικού πένθους του καθενός, δεν είναι δυνατόν εμείς, ως Δήμος Χαλανδρίου «να άδωμεν». Δεν μπορώ να φανταστώ, αυτές τις ώρες που ο καθένας συλλογάται τον θάνατο τόσων συνανθρώπων, και ο Αττικός ουρανός είναι γεμάτος ανθρωπινά αποκαΐδια, εμείς ως Δήμος Χαλανδρίου «να εκτελούμε το καλλιτεχνικό μας πρόγραμμα», να τραγουδάμε και να διασκεδάζουμε. Ζητώ ως Δημοτικός σύμβουλος και ως επικεφαλής Δημοτικής παράταξης, ως ελάχιστη ένδειξη σεβασμού στην μνήμη των συνανθρώπων μας που χάθηκαν, αλλά και του πόνου των οικογενειών τους, την ματαίωση και την μετάθεση σε άλλες ημερομηνίες των προγραμματισμένων για αυτό το 3ήμερο, εκδηλώσεων του Φεστιβάλ Ρεματιάς Χαλανδρίου. &amp;nbsp;
