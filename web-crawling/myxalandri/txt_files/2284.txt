Title:
Πώς θα κυλήσει ο καιρός μέχρι την Πρωτομαγιά στο Χαλάνδρι;
Description:
Με αραιή συννεφιά, κατά διαστήματα αυξημένη, και αρκετή σκόνη από τη Σαχάρα, προβλέπεται να κυλήσει ο καιρός τη Μ. Παρασκευή και το Μ. Σάββατο στο Χαλάνδρι. Οι άνεμοι θα πνέουν γενικά ασθενείς, και η θερμοκρασία, σε πολύ υψηλά για την εποχή επίπεδα, ενδέχεται να ξεπεράσει τους 25°C. Όπως όλα δείχνουν, η Ανάσταση στο Χαλάνδρι θα γίνει με ήπιο καιρό, και γενικά ασθενείς ανέμους, γεγονός που θα ευνοήσει τη μεταλαμπάδευση του Αγίου Φωτός. Η νύχτα της Ανάστασης φαίνεται να είναι αρκετά &quot;γλυκιά&quot; και από πλευράς θερμοκρασίας με τον υδράργυρο την ώρα που θα ψάλλεται το &quot;Χριστός Ανέστη&quot;, να δείχνει σχεδόν 20°C. Με ήπιο και γενικά αίθριο καιρό προβλέπεται να λάβει χώρα και η ημέρα του Πάσχα, ενώ οι άνεμοι θα είναι γενικά ασθενείς και η θερμοκρασία θα διατηρηθεί σε υψηλά επίπεδα. Σύμφωνα με τα προγνωστικά στοιχεία, το γενικά ήπιο και σχετικά θερμό σκηνικό, προβλέπεται να συνεχιστεί μέχρι και την Πρωτομαγιά, χωρίς ωστόσο να αποκλείεται το ενδεχόμενο, από την Τρίτη του Πάσχα, να διαμορφωθούν εν δυνάμει ασταθείς συνθήκες και να εκδηλωθούν τοπικές βροχές/καταιγίδες. ΚΑΛΟ ΠΑΣΧΑ!!! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr &amp;nbsp;
