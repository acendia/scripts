Title:
Υποψήφιος δήμαρχος Χαλανδρίου το 2019 ο Γιώργος Κουράσης (video)
Description:
Συνέντευξη του πρώην δημάρχου Χαλανδρίου και προέδρου του ΣΒΑΠ κ. Γιώργου Κουράση στον Επικοινωνία 94FM:&amp;nbsp; Τα θεμέλια για τη λύση του χρόνιου προβλήματος φιλοξενίας και περίθαλψης των αδέσποτων έβαλε χτες ο Σύνδεσμος για τη Βιώσιμη Ανάπτυξη, καθώς ολοκληρώθηκε η αγορά ακινήτου για την Ίδρυση Καταφυγίου, στην περιοχή του Μαρκόπουλου, έκτασης 16 στρεμμάτων. Όπως υποστήριξε ο πρόεδρος του Συνδέσμου Γιώργος Κουράσης, σε συνέντευξη που παραχώρησε στον Επικοινωνία 94FM και την εκπομπή «Δημοτικές Διαπλοκές», πρόκειται για έναν από τους βασικότερους στόχους της Διοίκησης του ΣΒΑΠ, ο οποίος υλοποιείται επιτέλους μετά από χρόνια, εξαιτίας της δυσκολίας ανεύρεσης του κατάλληλου χώρου. «Θέλουμε να είναι ένας χώρος πολιτισμού και όχι απλά να στοιβάζουμε ζώα», τόνισε ο κ. Κουράσης. Ο ίδιος εξέφρασε την πρόθεσή του, για την αρτιότερη λειτουργία του Διαδημοτικού Καταφυγίου, να συνεργασθεί με τους ειδικούς και τις Φιλοζωικές Οργανώσεις των Δήμων-Μελών του, για την κατάρτιση κανονισμού λειτουργίας, σύμφωνα με την ισχύουσα νομοθεσία, τον πολιτισμό μας και την πρέπουσα ευαισθησία στην μεταχείριση των ζώων. Εν συνεχεία, ο Γιώργος Κουράσης αναφέρθηκε στις προσπάθειες που καταβάλλει ο ΣΒΑΠ, προκειμένου να πετύχει και το 2ο στόχο του, που είναι η δημιουργία διαδημοτικού κοιμητηρίου. «Είναι περισσότερες οι δυσκολίες, που αντιμετωπίζουμε, καθώς απαιτείται μεγαλύτερος χώρος. Συνεχίζουμε στην αναζήτηση χώρου», είπε ο κ. Κουράσης. Κλείνοντας τα του ΣΒΑΠ, ο πρόεδρος μίλησε για τις πολιτιστικές εκδηλώσεις «Εν Άστει» που σημειώνουν τεράστια επιτυχία, καθώς επίσης και για τις εβδομάδες οδικής ασφάλειας που βρίσκονται σε εξέλιξη… Όσον αφορά το Δήμο Χαλανδρίου, ως επικεφαλής της μείζονος μειοψηφίας ο κ. Κουράσης ξεκαθάρισε ότι θα διεκδικήσει εκ νέου το δημαρχιακό θώκο στις επικείμενες δημοτικές εκλογές, όποτε και αν τελικά διεξαχθούν και με οποιοδήποτε εκλογικό σύστημα. Σχολιάζοντας το έργο της «διαλυμένης» λόγω ανεξαρτητοποιήσεων δημοτικής αρχής του Σίμου Ρούσσου, ο Γ. Κουράσης τόνισε πως η οικονομική εξυγίανση που επιτεύχθηκε επί της δικής του δημαρχιακής θητείας, έχει βοηθήσει την παρούσα Διοίκηση, ώστε να κινεί κάποια θέματα στο Δήμο Χαλανδρίου. «Δημοτικές Διαπλοκές» καθημερινά 10.00-12.00 στον Επικοινωνία 94FM. Με τους Δημήτρη Δημακόπουλο, Χρήστο Μαντζουράνη και Γιώργο Μισιάκα. Ακούστε ολόκληρη τη συνέντευξη του Γιώργου Κουράση:&amp;nbsp; Πηγή:&amp;nbsp;www.94fm.gr &amp;nbsp;
