Title:
Χαλάνδρι: Πιλοτικά δωρεάν διανομή πάνινων &amp; πλαστικών τσαντών και καροτσιών λαϊκής
Description:
Ξεκινά η πιλοτική εφαρμογή του μέτρου απόδοσης στους πολίτες του περιβαλλοντικού τέλους της πλαστικής σακούλας Kατά τη συνέντευξη Τύπου της Τρίτης 22/1/2019, με θέμα την παρουσίαση των αποτελεσμάτων από την εφαρμογή του μέτρου μείωσης της χρήσης λεπτής πλαστικής σακούλας μεταφοράς, καθώς και των ανταποδοτικών δράσεων του&amp;nbsp;Ελληνικού Οργανισμού Ανακύκλωσης&amp;nbsp;(ΕΟΑΝ), ο αναπληρωτής υπουργός Περιβάλλοντος Σωκράτης Φάμελλος και ο πρόεδρος του ΕΟΑΝ Δημήτρης Πολιτόπουλος ανακοίνωσαν την πιλοτική εφαρμογή σε τέσσερις Δήμους της χώρας της απόδοσης στους πολίτες του περιβαλλοντικού τέλους στην λεπτή πλαστική σακούλα μίας χρήσης. Σύμφωνα με τη δέσμευση του Υπουργείου Περιβάλλοντος και Ενέργειας ότι το σύνολο του περιβαλλοντικού τέλους από τον ΕΟΑΝ θα επιστρέψει στους πολίτες, ξεκινά το αμέσως επόμενο διάστημα (εντός του Φεβρουαρίου) η πιλοτική διανομή πάνινων τσαντών, πλαστικών τσαντών πολλαπλών χρήσεων και τροχήλατων καροτσιών σε τέσσερις Δήμους της χώρας.&amp;nbsp; Συγκεκριμένα, θα διανεμηθούν:&amp;nbsp; Στον Δήμο Αλοννήσου: 500 υφασμάτινες τσάντες, 2.200 πλαστικές τσάντες πολλαπλών χρήσεων και 100 τροχήλατα καρότσια λαϊκής. Στον Δήμο Βόλβης: 2.200 πάνινες τσάντες, 10.200 πλαστικές τσάντες πολλαπλών χρήσεων και 500 τροχήλατα καρότσια λαϊκής. Στον Δήμο Ναυπάκτου: 2.200 υφασμάτινες τσάντες, 10.200 πλαστικές τσάντες πολλαπλών χρήσεων και 500 τροχήλατα καρότσια λαϊκής. Στον Δήμο Χαλανδρίου: 5.200 υφασμάτινες τσάντες, 25.000 πλαστικές τσάντες πολλαπλών χρήσεων και 1.250 τροχήλατα καρότσια λαϊκής.&amp;nbsp; Την ευθύνη και τους τρόπους διανομής έχουν οι τέσσερις Δήμοι οι οποίοι και γνωρίζουν τις ιδιαιτερότητες των περιοχών τους. Ενδεικτικά, σύμφωνα με πρόταση των Δήμων, η διανομή θα γίνει μέσω σχολείων και δημοτικών εγκαταστάσεων, ΚΑΠΗ κ.λπ. Ακολουθεί το ρεπορτάζ της Καθημερινής: Δωρεάν διανομή 60.000 πλαστικών ή υφασμάτινων σακουλών πολλαπλών χρήσεων σε τέσσερις δήμους της χώρας ξεκινά το υπουργείο Περιβάλλοντος, χρησιμοποιώντας τα έσοδα από το «τέλος» της πλαστικής σακούλας. Θα ακολουθήσει διεθνής διαγωνισμός για την αγορά ακόμα 10 εκατ. σακουλών, που θα μοιραστούν στους πολίτες σε βάθος τριετίας. Το υπουργείο υπολογίζει ότι το 2018 η μείωση της χρήσης πλαστικής σακούλας άγγιξε το 80% στα σούπερ μάρκετ και το 60% στα υπόλοιπα καταστήματα. Πάντως, το υπουργείο δείχνει απρόθυμο να ανοίξει τη συζήτηση για την απαγόρευση ορισμένων πλαστικών προϊόντων μιας χρήσης, πριν αυτό επιβληθεί διά της ευρωπαϊκής νομοθεσίας. Σύμφωνα με τα στοιχεία που παρουσίασε, χθες, ο αναπληρωτής υπουργός Περιβάλλοντος Σωκράτης Φάμελλος, τα έσοδα από το τέλος της πλαστικής σακούλας το πρώτο εννεάμηνο του 2018 ανήλθαν σε 15.506.583 ευρώ. «Από τα καταστήματα που αποδίδουν περιβαλλοντικό τέλος είμαστε πλέον στις 63,8 τσάντες/κάτοικο/έτος, ενώ στο σύνολο της χώρας εκτιμούμε ότι βρισκόμαστε λίγο πάνω από τις 100, πολύ κοντά στον κοινοτικό στόχο των 90 σακουλών/ άτομο έως τις 31.12.2019», ανέφερε. «Ο στόχος της χρέωσης της πλαστικής σακούλας είναι η αλλαγή στη νοοτροπία των καταναλωτών. Η εισαγωγή του περιβαλλοντικού τέλους δεν έγινε για να το εισπράξει η πολιτεία: το σύνολο των εσόδων θα διατεθούν στον Ελληνικό Οργανισμό Ανακύκλωσης (ΕΟΑΝ) και από εκεί στους πολίτες». Σημείωσε δε ότι ο ΕΟΑΝ πραγματοποίησε τον Ιανουάριο τους πρώτους 13 ελέγχους του σε καταστήματα για την εφαρμογή της νομοθεσίας.&amp;nbsp; Οπως ανέφερε ο πρόεδρος του ΕΟΑΝ, Δημήτρης Πολιτόπουλος, ο Οργανισμός προμηθεύτηκε λίγο πριν από το τέλος του 2018, 48.000 πλαστικές τσάντες, 10.256 πάνινες (τις οποίες σχεδίασε pro bono η σχεδιάστρια Σίλια Κριθαριώτη) και 2.380 καροτσάκια (τύπου λαϊκής). Οι σακούλες και τα καροτσάκια θα μοιραστούν πιλοτικά σε τέσσερις δήμους που επελέγησαν ώστε να έχουν διαφορετικά χαρακτηριστικά: οι Δήμοι Χαλανδρίου, Ναυπακτίας, Βόλβης και Αλοννήσου. Αυτοί θα τις διανείμουν με τη σειρά τους στους δημότες τους, χρησιμοποιώντας αρχικά τα σχολεία, τις κοινωνικές δομές και τα ΚΑΠΗ.&amp;nbsp; Θα ακολουθήσει μέχρι τον Απρίλιο διεθνής διαγωνισμός, προϋπολογισμού 10 εκατ. ευρώ, για τη σταδιακή (σε βάθος τριετίας) απόκτηση 10,8 εκατ. σακουλών πολλαπλών χρήσεων, που θα διανεμηθούν δωρεάν σε όλη τη χώρα. Κομβικό έτος Ο κ. Φάμελλος εκτίμησε ότι το 2019 θα είναι κομβικό έτος για την αλλαγή μοντέλου στη διαχείριση των απορριμμάτων στη χώρα. «Η μεγάλη αλλαγή γίνεται τώρα. Οι πολίτες αλλάζουν πολύ γρήγορα καταναλωτική συμπεριφορά, πρέπει να επιταχυνθεί η πρόοδος και στους υπόλοιπους βαθμούς της κοινωνίας», ανέφερε. Σημείωσε δε, ότι βρίσκεται σε συζητήσεις με την ελληνική βιομηχανία πλαστικών: «Προσπαθούμε να βρούμε μια κοινή διαδρομή, ώστε να περάσουμε στην περίοδο της κυκλικής οικονομίας», ανέφερε. Πάντως, το υπουργείο δείχνει απρόθυμο να ανοίξει τη συζήτηση για την απαγόρευση πλαστικών προϊόντων μιας χρήσης στην Ελλάδα. Σε ερώτηση της «Κ», αν η χώρα μας πρόκειται να αναλάβει κάποια πρωτοβουλία πριν την επιβολή της απαγόρευσης από την Ε.Ε., ο κ. Φάμελλος απέφυγε να απαντήσει. Ο πρόεδρος του Συνδέσμου Βιομηχανιών Πλαστικών Ελλάδας κ. Δημήτρης Σύρμος εκτίμησε ότι «το θέμα δεν είναι οι απαγορεύσεις, αλλά να λειτουργεί σωστά η ανακύκλωση», υποστηρίζοντας ότι θα πρέπει να αποκλειστούν από την αγορά μόνο όσα προϊόντα δεν ταιριάζουν με τις αρχές της κυκλικής οικονομίας. Πηγή:&amp;nbsp;www.kathimerini.gr &amp;nbsp;
