Title:
Χειμερινή ώρα από τα ξημερώματα της Κυριακής
Description:
Από την Κυριακή 30 Οκτωβρίου 2022 τίθεται σε εφαρμογή η χειμερινή ώρα. Συγκεκριμένα, στις 04:00 τα ξημερώματα της Κυριακής, οι δείκτες των ρολογιών θα πρέπει να μετακινηθούν μία ώρα πίσω, ώστε να δείχνουν 03:00. Η επίσημη ανακοίνωση του Υπουργείου Υποδομών και Μεταφορών αναφέρει: «Σας υπενθυμίζουμε ότι, την Κυριακή 30 Οκτωβρίου 2022, λήγει η εφαρμογή του μέτρου της θερινής ώρας, σύμφωνα με την Οδηγία 2000/84 του Ευρωπαϊκού Κοινοβουλίου και του Συμβουλίου της EE 19/01/2001, σχετικά με τις διατάξεις για τη θερινή ώρα. Οι δείκτες των ρολογιών πρέπει να μετακινηθούν μία ώρα πίσω, δηλαδή από 04:00 π.μ. σε 03:00 π.μ.».  Ώρες κοινής ησυχίας Με την ευκαιρία, να θυμηθούμε ποιες είναι οι ώρες κοινής ησυχίας: «Η Ελληνική Αστυνομία ενημερώνει τους πολίτες ότι, σύμφωνα με την Αστυνομική Διάταξη 3 του 1996, οι ώρες μεσημβρινής και νυκτερινής ησυχίας είναι οι ακόλουθες: Κατά τη χειμερινή περίοδο, από 15:30 έως 17:30 και από 22:00 έως 07:30.Χειμερινή περίοδος, λογίζεται το χρονικό διάστημα, από την 1η Οκτωβρίου έως την 31η Μαρτίου. Κατά τη θερινή περίοδο, από 15:00 έως 17:30 και από 23:00 έως 07:00.Θερινή περίοδος, λογίζεται το χρονικό διάστημα από την 1η Απριλίου έως την 30η Σεπτεμβρίου».  
