Title:
ΗΜΕΡΙΔΑ: 20 περιβαλλοντικές λύσεις για τη διαχείριση απορριμμάτων
Description:
O Σύνδεσμος για τη Βιώσιμη Ανάπτυξη και ο Δήμος Χαλανδρίου συνδιοργανώνουν την ενημερωτική ημερίδα του προγράμματος Waste4Τhink Ο Σύνδεσμος για την Βιώσιμη Ανάπτυξη των Πόλεων στο πλαίσιο της προώθησης καινοτόμων τεχνολογιών που σκοπό έχουν την προστασία του περιβάλλοντος, την εξοικονόμηση ενέργειας και οτιδήποτε άλλο συμβάλλει στη βιώσιμη ανάπτυξη των αστικών περιοχών, στηρίζει την πρωτοβουλία του Δήμου Χαλανδρίου και συνδιοργανώνει την ενημερωτική ημερίδα του ευρωπαϊκού προγράμματος Waste4Think. Ιδιαίτερα στο κρίσιμο θέμα της ολοκληρωμένης διαχείρισης των απορριμμάτων, ο Σ.Β.Α.Π. δίνει έμφαση στην ευαισθητοποίηση των πολιτών, καθώς επίσης και στη διάδοση των νέων τεχνολογιών με στόχο τη μείωση του όγκου των απορριμμάτων που καταλήγουν στις χωματερές, με αξιοποίηση των συλλεγόμενων υλικών. Το ερευνητικό πρόγραμμα Waste4Think στοχεύει, κατά κύριο λόγο, στην προώθηση πρακτικών κυκλικής οικονομίας σε υφιστάμενα συστήματα διαχείρισης απορριμμάτων, υλοποιώντας και ολοκληρώνοντας 20 καινοτόμες περιβαλλοντικές λύσεις που καλύπτουν όλο το φάσμα της διαχείρισης απορριμμάτων. Η ημερίδα θα διεξαχθεί την Τετάρτη 14 Φεβρουαρίου 2018, στο Αμφιθέατρο του Κτιρίου της Ολυμπιακής Επιτροπής, Λεωφ. Δημητρίου Βικέλα 52, Χαλάνδρι. Aναλυτικότερες πληροφορίες σχετικά με το πρόγραμμα Waste4Think &amp;nbsp;
