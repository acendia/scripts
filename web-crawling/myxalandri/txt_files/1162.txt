Title:
Ορκωμοσία της νέας δημοτικής συμβούλου της παράταξης “Μένω στο Χαλάνδρι” Διονυσίας Ζώντου
Description:
Ορκίστηκε στις 14 Δεκεμβρίου 2022, στο δημαρχείο Χαλανδρίου, η νέα δημοτική σύμβουλος κ. Διονυσία Ζώντου, από την παράταξη «Μένω στο Χαλάνδρι», παρουσία του δημάρχου Χαλανδρίου Σίμου Ρούσσου και του επικεφαλής της παράταξης «Μένω στο Χαλάνδρι» Νίκου Πράσσου. Η κ. Διονυσία Ζώντου διαδέχεται τον κ. Αλέξανδρο Θανασά για θητεία ενός έτους, βάσει της ομόφωνης απόφασης της ολομέλειας της παράταξης για κατάτμηση της θητείας της πλειοψηφούσας σε σταυρούς δημοτικής συμβούλου, σε τέσσερις χρονικές περιόδους διάρκειας ενός έτους, προκειμένου να συμμετάσχουν περισσότεροι του ενός εκπρόσωποι της παράταξης στο Δημοτικό Συμβούλιο. Ο δήμαρχος Χαλανδρίου Σίμος Ρούσσος και ο επικεφαλής της παράταξης «Μένω στο Χαλάνδρι» κ. Νίκος Πράσσος καλωσόρισαν την κ. Ζώντου και της ευχήθηκαν κάθε επιτυχία στο έργο της.
