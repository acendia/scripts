Title:
Συνάντηση μελών Συλλόγου Πατήματος με τον υποψήφιο δήμαρχο Χαλανδρίου Χ. Ρώμα
Description:
Συνάντηση είχαν το Σάββατο 11 Δεκεμβρίου 2021 στο Πάτημα Χαλανδρίου ο πρόεδρος Γιώργος Ανδρικόπουλος και ο αντιπρόεδρος Άρης Ασπρογέρακας του Συλλόγου «ΠΑΤΗΜΑ ΧΑΛΑΝΔΡΙΟΥ - ΔΗΜΟΣ ΣΟΥΚΑΡΑΣ» με τον υποψήφιο δήμαρχο Χαλανδρίου κ. Χάρη Ρώμα. Όπως αναφέρεται στη σχετική ανακοίνωση του συλλόγου, η συνάντηση έγινε για την ενημέρωση του κ. Ρώμα για τα προβλήματα του Πατήματος με προεξέχον το θέμα του ΧΕΥ 9. Ο κ. Ρώμας τάχθηκε ανεπιφύλακτα υπέρ των δικαίων αιτημάτων των κατοίκων του Πατήματος και δήλωσε ότι θα εργαστεί είτε από την θέση του στην Περιφέρεια έως τις εκλογές είτε ως αυριανός δήμαρχος στο να δοθούν στο ΧΕΥ 9 οι χρήσεις που θα το αξιοποιήσουν προς όφελος των κατοίκων του Χαλανδρίου και δεν θα έχουν καμία σχέση με τα απορρίμματα και τις υπηρεσίες καθαριότητας.
