Title:
Πώς συνέβη η τραγωδία με την 8χρονη που πέθανε από θερμοπληξία σε αυτοκίνητο στο Χαλάνδρι
Description:
Σοκ έχει προκαλέσει η τραγωδία στο Χαλάνδρι όπου η 8χρονη Ελένη έχασε τη ζωή της από θερμοπληξία, ενώ παγιδεύτηκε μέσα στο εγκαταλελειμμένο ΙΧ του παππού της. Οι γονείς του παιδιού συνελήφθησαν και κατηγορούνται για έκθεση ανηλίκου σε κίνδυνο. Αγνωστο παραμένει μέχρι στιγμής πώς το παιδί μπήκε στο ΙΧ που δεν έχει πόμολα, παγιδεύτηκε και εξέπνευσε και απαντήσεις αναμένεται να δώσει η έρευνα της αστυνομίας. Την υπόθεση έχει ήδη αναλάβει η Ασφάλεια Χαλανδρίου. «Το αγγελούδι αυτό, με τους αγγέλους θα πάει. Με τους αγγέλους είναι αυτή τη στιγμή» λέει κάτοικος της περιοχής στον ΑΝΤ1. Η οικογένεια της Ελένης έχει ακόμα 8 παιδιά. «Καμία οικογένεια δεν θέλει να χάσει το παιδί της. Ηταν η κακιά ώρα», δηλώνει ο πρόεδρος του συλλόγου ρομά «η ελπίδα», Στέλιος Καλαμιώτης. Το περιστατικό συνέβη την περασμένη Παρασκευή όταν η μητέρα φώναξε τα παιδιά για φαγητό. Η Ελένη δεν εμφανίστηκε και τότε ενημέρωσε τον καταυλισμό και ξεκίνησαν έρευνες. «Τρέχαμε, ψάχναμε παντού. Ψάχναμε πέρα από τον καταυλισμό. Ομως το κοριτσάκι ήταν μπροστά από τον καταυλισμό, σε ένα παλιό αμάξι», λέει ο κ. Καλαμιώτης. https://www.youtube.com/watch?v=5CwEZS-agfE Χαλάνδρι: Περαστικός εντόπισε την Ελένη και έσπασαν το τζάμι για να τη βγάλουν Την Ελένη εντόπισε μέσα στο αυτοκίνητο ένας περαστικός και κάλεσε τις Αρχές. Στη συνέχεια έσπασαν το τζάμι επειδή τα πόμολα ήταν χαλασμένα, για να βγάλουν το παιδί. «Ηρθε ο περαστικός, ήρθε το κορίτσι. Το κοριτσάκι είχε πεθάνει αλλά η μάνα έψαχνε να το βρει», σημειώνει κάτοικος. Η Ελένη μεταφέρθηκε στο νοσοκομείο «Γεννηματάς» όπου και διαπιστώθηκε ο θάνατός της. Οι γιατροί εκτιμούν πως ο θάνατός της οφείλεται σε θερμοπληξία ενώ έχει παραγγελθεί η διενέργεια νεκροψίας - νεκροτομής. Εις βάρος των γονέων της 8χρονης απαγγέλθηκε η κατηγορία της θανατηφόρας έκθεσης ανηλίκου. Οι γονείς συνελήφθησαν και κρατούνται μέχρι την Τρίτη (16/8) όπου αναμένεται να απολογηθούν. Τα πρώτα λόγια της μητέρας Σύμφωνα με αστυνομικές πηγές, η μητέρα στην κατάθεσή της αναφέρει ότι δεν είχε αντιληφθεί ότι έλειπε η κορούλα της γιατί μαγείρευε και όταν βγήκε το μεσημέρι να την φωνάξει για φαγητό δεν την βρήκε πουθενά. Αμέσως οι γονείς και άλλοι κάτοικοι του καταυλισμού άρχισαν να ψάχνουν το κοριτσάκι και πολύ ώρα αργότερα κάποιος το είδε χωρίς να αντιδρά στο κάθισμα του συνοδηγού του αυτοκινήτου που ήταν λίγα μόνο μέτρα μακριά από το σπίτι, σύμφωνα με τη μητέρα. Το ΙΧ όπως είπε, ανήκε στον παππού του κοριτσιού και ήταν για 3 χρόνια εγκαταλειμμένο. https://www.youtube.com/watch?v=feAa2dACHZU Πηγή: www.reader.gr  
