Title:
Ενωτικό κάλεσμα Γιώργου Κουράση στους φιλελεύθερους πολίτες του Χαλανδρίου
Description:
ΔΕΛΤΙΟ ΤΥΠΟΥ Ήταν όλοι εκεί... Σύνθημα νίκης και επιστροφής στη θέση του Δημάρχου Χαλανδρίου έδωσε την Κυριακή 5.5.2019, ο Γιώργος Κουράσης, κατά την παρουσίαση των Υποψήφιων Δημοτικών Συμβούλων του Συνδυασμού του &quot;Χαλάνδρι σε Δράση&quot;. Στο κατάμεστο Πνευματικό Κέντρο του Ι.Ν. Αγίου Γεωργίου, μπροστά σε ένα ενθουσιώδες κοινό, παρουσία της Ευρωβουλευτού Ελίζας Βόζεμπεργκ, των Βουλευτών της Ν.Δ. Νίκης Κεραμέως και Γιώργου Κουμουτσάκου, οι οποίοι και χαιρέτησαν την εκδήλωση, της Νέας Βουλευτού Ζωής Ράπτη, μεγάλου αριθμού υποψηφίων Ευροβουλευτών της Ν.Δ. και του Ποταμιού, υποψηφίων Περιφερειακών Συμβούλων του Συνδυασμού Νέα Αρχή για την Αττική του Γιώργου Πατούλη, του πρώην Δημάρχου Χαλανδρίου Γρηγόρη Ζαφειρόπουλου, παλαιών Δημοτικών Συμβούλων του Δήμου Χαλανδρίου, ο Γιώργος Κουράσης απηύθυνε ένα μεγάλο ενωτικό κάλεσμα στους φιλελεύθερους πολίτες - δημότες της πόλης του εν όψει των προσεχών Δημοτικών Εκλογών της 26ης Μαΐου. Μέσα από τον περιεκτικό λόγο του αναφέρθηκε στην αξιοπρέπεια και την ανυστεροβουλία, που επέδειξε η παράταξή του από τα έδρανα της Αντιπολίτευσης, για το καλό του Χαλανδρίου, ανέδειξε τις παθογένειες και τις ιδεοληψίες της Αριστερής Διοίκησης Ρούσσου, αποδομώντας κλιμακωτά το αφήγημά της. Μετά από μια σύντομη αναφορά στα πεπραγμένα της δικής του &quot;κουτσουρεμένης&quot; θητείας, παρουσίασε τα κεντρικά σημεία του προγράμματός του για την τετραετία 2019-2023. Ακολούθησε η μεγάλη στιγμή της παρουσίασης των συνεργατών του. Με ξεχωριστές αναφορές στον καθένα από τους 45 Υποψήφιους, παρέθεσε τα πλούσια βιογραφικά τους, σχολιάζοντας με μοναδικό τρόπο την κάθε υποψηφιότητα. &quot;Ένα μείγμα εμπειρίας, γνώσης, φρεσκάδας και κεφιού, για το αύριο του Χαλανδρίου&quot;, όπως χαρακτηριστικά είπε ο Γιώργος Κουράσης, κλείνοντας την εορταστική βραδιά Την εκδήλωση προλόγισε η Μαρίζα Οικονόμου, ενώ σε μια φορτισμένη ατμόσφαιρα συγκίνησης, με αναφορές στη στιγνή δολοφονία του αδελφού του Μιχάλη, ο Γρηγόρης Ζαφειρόπουλος έδωσε τη δική του στήριξη στον συνεχιστή της παράταξης στο Χαλάνδρι, τον Γιώργο Κουράση. Αυτόν που μετά τον Σταμάτη Εγγλέζο, τον Νώντα Ζαφειρόπουλο, τον Σπύρο Πέτσα, τον Νίκο Καυκάλα, τον Γρηγόρη Ζαφειρόπουλο κλήθηκε να αναλάβει τα ηνία, συνεχίζοντας την ιστορία της παράταξης. Στη σύντομη τοποθέτησή του, έδωσε το εκλογικό, ενωτικό στίγμα ανάμεσα στην πρώτη και τη δεύτερη Κυριακή των εκλογών, ώστε μαζί με τους συναδέλφους που προτίμησαν διαφορετικούς δρόμους να υπάρξει γραμμή συνεννόησης με τον Γιώργο Κουράση, για την επόμενη ημέρα του Δήμου Χαλανδρίου. Την εκδήλωση τίμησαν με την παρουσία τους: η Ευρωβουλευτής Ελίζα Βόζεμπεργκ, οι υποψήφιοι Ευρωβουλευτές Νίκος Γιαννής και Γεράσιμος Παπαδόπουλος, οι βουλευτές Νίκη Κεραμέως, Γιώργος Κουμουτσάκος, Ζωή Ράπτη και υποψήφιοι βουλευτές Γιάννης Παπθανασίου, Σάκης Ιωαννίδης, Φώτης Καρύδας, Ιωάννα Καλαντζάκου, η Περιφερειακή Σύμβουλος Φωτεινή Βρύνα, οι υποψήφιοι Περιφερειακοί Σύμβουλοι Σπύρος Ευσταθόπουλος, Κώστας Κούρταλης, Ελένη Δουνδουλάκη, Ιωάννης Σιδέρης, Ιωάννης Κατσαγκόλης, Βάσω Σπηλιωτοπούλου, Ευάγγελος Δημητρέλος, Γεωργία Πίσπα, Νίκος Παχύλας, οι πρώην Δήμαρχοι Γρηγόρης Ζαφειρόπουλος και Βασίλης Ζορμπάς, ο Χρήστος Σούλης Πρόεδρος της Β3 Νομαρχιακής της Νέας Δημοκρατίας, ο Νικόλαος Γεωργόπουλος πρώην Πρύτανης πανεπιστημίου και Πρόεδρος του τμήματος Τουριστικών Σπουδών, ο καθηγητής Δυναμικής Τεκτονικής και Εφαρμοσμένης Γεωλογίας Ευθύμης Λέκκας. Εκπροσωπήθηκαν από τους διευθυντές των γραφείων τους οι Κωστής Χατζηδάκης, Άννα Μισέλ Ασημακοπούλου ενώ αναγνώστηκαν επιστολές στήριξης στον Γιώργο Κουράση, που απέστειλαν ο επικεφαλής του Ευρωψηφοδελτίου της Νέας Δημοκρατίας Ευάγγελος Μεϊμαράκης και ο Χαλανδραίος υποψήφιος Ευρωβουλευτής πρέσβης Αλέξανδρος Μαλλιάς. &amp;nbsp;
