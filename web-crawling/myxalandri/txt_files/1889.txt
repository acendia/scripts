Title:
Αίσιο τέλος στην εξαφάνιση του ηλικιωμένου από το Χαλάνδρι
Description:
Η περιπέτεια του κ. Χρυσόστομου Λισγάρα έληξε, δίνοντας αίσιο τέλος στην αγωνία των δικών του ανθρώπων που τον αναζητούσαν. Ο κ. Λισγάρας είναι καλά και βρίσκεται πλέον κοντά στα οικεία του πρόσωπα. Συγκεκριμένα, ο 81χρονος χάθηκε την 12/11/2018, από τη Μ.Φ.Η. στην οποία φιλοξενούνταν, στο Χαλάνδρι. Η ΓΡΑΜΜΗ ΖΩΗΣ, μετά από αίτημα των συγγενών και με τη συγκέντρωση των απαραίτητων δικαιολογητικών, ενεργοποίησε το SILVER ALERT, το βράδυ της 13/11/2018, για την κινητοποίηση όλων για την ανεύρεσή του. Η Κοινωνική Υπηρεσία του Εθελοντικού Οργανισμού δέχθηκε, το απόγευμα της Τετάρτης, 14/11/2018 κλήση για την ανεύρεσή του. Ο ηλικιωμένος εντοπίσθηκε περιπλανώμενος στην περιοχή των Πατησίων, στην Αθήνα, από πολίτη. Ο κ. Χρυσόστομος είναι καλά στην υγεία του και επέστρεψε στην οικογένειά του! &amp;nbsp;
