Title:
Παναγιώτης Βάσιος: Οι προτεραιότητές μου ως Δήμαρχος στο Χαλάνδρι
Description:
ΔΕΛΤΙΟ ΤΥΠΟΥ Ως αυριανός δήμαρχος θα δώσω προτεραιότητα στην καλή λειτουργία της πόλης, στην επίλυση των προβλημάτων της καθημερινότητας και στην επανεκκίνηση της τοπικής οικονομίας. Ο συνδυασμός «Χαλάνδρι Απόφαση Ευθύνης» αποτελείται από ικανά και καταξιωμένα στελέχη και είμαστε έτοιμοι να διοικήσουμε το δήμο με σχέδιο και αποτελεσματικότητα από την πρώτη μέρα. Ασφάλεια Ο δήμος μπορεί να συμβάλει καθοριστικά στην πρόληψη της εγκληματικότητας και στην εμπέδωση του αισθήματος ασφάλειας των πολιτών. Δημιουργούμε τον θεσμό του «Δημοτικού Αστυνομικού της Γειτονιάς». Ο στόχος δεν είναι η αστυνόμευση, αλλά η πρόληψη και ενίσχυση του αισθήματος ασφάλειας των κατοίκων μέσω περιπολιών στις γειτονιές. Αναβαθμίζουμε το Συμβούλιο Πρόληψης Εγκληματικότητας του Δήμου και το ενισχύουμε με επιστημονικό προσωπικό στα πρότυπα αντίστοιχων συμβουλίων σε άλλες ευρωπαϊκές πόλεις. Βασική επιδίωξη είναι η καταγραφή της υφιστάμενης κατάστασης, η επιστημονική ανάλυση των αιτιών της εγκληματικότητας και ο σχεδιασμός δράσεων. Εφαρμόζουμε τον ψηφιακό χάρτη καταγραφής της παραβατικότητας ανά γειτονιά και οδό (crime map) κατά τα πρότυπα του Λονδίνου. Ο στόχος είναι η καταγραφή των τάσεων της εγκληματικότητας ανά γειτονιά, η ενημέρωση των κατοίκων και η έγκαιρη εφαρμογή συγκεκριμένων δράσεων σε επίπεδο γειτονιάς σε συνεργασία με το τοπικό αστυνομικό τμήμα. Δημιουργούμε δομές υποστήριξης των θυμάτων της παραβατικότητας. Κάνουμε παρεμβάσεις στο αστικό περιβάλλον για την αποτροπή παραβατικών συμπεριφορών, όπως η ενίσχυση του φωτισμού των γειτονιών και της καθαριότητας. Πεζοδρόμια Σε καθημερινή βάση όλοι μας ερχόμαστε αντιμέτωποι με τις φθορές και κακοτεχνίες σε πεζοδρόμια και το οδόστρωμα. Την επόμενη των εκλογών έχουμε πολύ δουλειά να κάνουμε. Ξεκινάμε άμεσα εκτεταμένο πρόγραμμα επιδιόρθωσης των κατεστραμμένων πεζοδρομίων και οδοστρωμάτων στο Χαλάνδρι. Εφαρμόζουμε καινοτόμο πρόγραμμα παρακολούθησης και καταγραφής των φθορών σε πεζοδρόμια και οδόστρωμα μέσω εφαρμογής κινητού (app) απευθείας από τους πολίτες. Επεκτείνουμε τις πεζοδρομήσεις και τους δρόμους ήπιας κυκλοφορίας. Ενισχύουμε την ασφάλεια των πεζών με επέκταση των πεζοδιαβάσεων και νέους «έξυπνους» φωτεινούς σηματοδότες. Δημιουργούμε διαδρόμους για πεζούς και ποδήλατα σύνδεσης των σταθμών του Μετρό με το Κέντρο Χαλανδρίου. Κάνουμε πρώτη προτεραιότητα τη διευκόλυνση της μετακίνησης των συμπολιτών μας με αναπηρία. Δημιουργούμε, ανά τακτές αποστάσεις, φρεάτια επίσκεψης με στόχο την αποφυγή των συχνών παρεμβάσεων οργανισμών κοινής ωφέλειας για εκτέλεση έργων κατά μήκος των πεζοδρομίων. Υλοποιούμε το πρότυπο οικοδομικό τετράγωνο. Επανεκκίνηση Τοπικής Οικονομίας Είμαστε υπέρ της επιχειρηματικότητας και πιστεύουμε ότι ο Δήμος έχει να παίξει σημαντικό ρόλο στην τόνωση της τοπικής οικονομίας και στην αύξηση των7 θέσεων εργασίας. Αναδεικνύουμε το Χαλάνδρι ως ένα οικοσύστημα επιχειρηματικότητας με δυνατότητες να εξελιχθεί σε επενδυτικό προορισμό. Μέσω «Γραφείου Επιχειρηματικότητας του Δήμου» προωθούμε τα τοπικά δίκτυα επιχειρηματικότητας και συνεργασιών και οργανώνουμε προγράμματα ενημέρωσης και εκπαίδευσης με ιδιαίτερη στόχευση στους νέους και στις γυναίκες. Εφαρμόζουμε πρόγραμμα συμβουλευτικής (mentoring), προσκαλώντας καταξιωμένους επιχειρηματίες να «υιοθετήσουν» μια μικρομεσαία τοπική επιχείρηση και να μοιραστούν βέλτιστες πρακτικές. Στηρίζουμε νεοφυείς επιχειρήσεις (start-ups) με μείωση των δημοτικών τελών. Αξιοποιούμε το εργαλείο των διεθνών διαδημοτικών συνεργασιών για την προώθηση των τοπικών προϊόντων και υπηρεσιών με διαφάνεια, με σεβασμό στα χρήματα των δημοτών και με απτά και μετρήσιμα αποτελέσματα. Προωθούμε οικονομικές συνεργασίες με την διοργάνωση εμπορικών αποστολών. Επέκταση Φυσικού Αερίου Ως Αντιδήμαρχος το 2008 και το 2009 φρόντισα για την μεγαλύτερη ανάπτυξη του δικτύου φυσικού αερίου (περίπου 40% επί του συνόλου) στο Χαλάνδρι την τελευταία δεκαετία. Σήμερα η επέκταση έχει κολλήσει. Ξεκινάμε με την συλλογή και την αποστολή δηλώσεων εκδήλωσης ενδιαφέροντος από όλους τους δημότες. Μόνο έτσι θα δοθεί κίνητρο επανεκκίνησης των έργων επέκτασης. Συντονίζουμε τις δράσεις επέκτασης του δικτύου φυσικού αερίου. Ο δήμος δεν μένει απαθής. Θέτουμε συγκεκριμένα χρονοδιαγράμματα. Οι δημότες 5 χρόνια χορτάσανε στα λόγια, είναι καιρός για έργα. Δημιουργούμε ηλεκτρονική πλατφόρμα για την συλλογή και την αποστολή στην Εταιρία Διανομής του συνόλου των δηλώσεων, εκφράζοντας έτσι ξεκάθαρα την επιθυμία όλου του Χαλανδρίου για καθαρή και οικονομική ενέργεια.&amp;nbsp; Παναγιώτης ΒάσιοςΥποψήφιος δήμαρχος Χαλανδρίου&quot;Χαλάνδρι Απόφαση Ευθύνης&quot; &amp;nbsp;
