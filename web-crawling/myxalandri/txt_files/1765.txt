Title:
&quot;Το Πάρτυ των Αναμνήσεων&quot; στη Ρεματιά Χαλανδρίου
Description:
Τα ‘60s και ‘70s επιστρέφουν στη Ρεματιά: &quot;Το Πάρτυ των Αναμνήσεων&quot; από την Ένωση Παλαιών Προσκόπων Χαλανδρίου Ένα μεγάλο πάρτυ εποχής με μουσική, χορό, αυτοκίνητα, εικόνες και κοκτέιλ επιλεγμένα από τις δεκαετίες του ’60 &amp; του ’70 διοργανώνει η Ένωση Παλαιών Προσκόπων Χαλανδρίου στο Φεστιβάλ Ρεματιάς 2018 &quot;Νύχτες Αλληλεγγύης&quot;, το Σάββατο 22 Σεπτεμβρίου, προσκαλώντας όλους και όλες μας να διασκεδάσουμε με τρόπο ρετρό. &quot;Το Πάρτυ των Αναμνήσεων&quot;, που ξεκινά από τις 7:00 μ.μ., φιλοξενεί μουσικά σχήματα και καλλιτέχνες που έγραψαν τη δική τους ιστορία στα ‘60s και ‘70s ενώ δραστηριοποιήθηκαν στο Χαλάνδρι και την ευρύτερη περιοχή. Την ατμόσφαιρα της εποχής θα αναβιώσουν επίσης τα αντιπροσωπευτικά αυτοκίνητα των δύο δεκαετιών, που θα εκτίθενται στον χώρο του θεάτρου, ενώ σε κλίμα ρετρό θα είναι και τα κοκτέιλ που θα σερβίρονται στο πάρτυ από μπαρ της πόλης. Η Ένωση Παλαιών Προσκόπων Χαλανδρίου ξυπνά αναμνήσεις στους παλιότερους και αναδημιουργεί εικόνες για τους νεότερους μέσα από ένα πάρτυ που μας υπόσχεται ότι θα είναι για όλους και όλες «ένα αξέχαστο γεγονός». Στο μουσικό αφιέρωμα συμμετέχουν (με τη σειρά που εμφανίζονται) οι Nowhere Men, New Oldies, All Weather Band ενώ ειδικοί προσκεκλημένοι της βραδιάς είναι η Βιβή Κίτσου (τραγούδι), ο Γιάννης Ανδράκης (πλήκτρα - τραγούδι) και ο Νίκος Κουλούρης (σαξόφωνο). Ώρα έναρξης: 7:00 μ.μ. Είσοδος ελεύθερη Αντί εισιτηρίου στις παραστάσεις με ελεύθερη είσοδο προαιρετική συνεισφορά σε τρόφιμα, φάρμακα, σχολικά και άλλα είδη πρώτης ανάγκης για το Κοινωνικό Παντοπωλείο του Δήμου, το Κοινωνικό Ιατρείο Αλληλεγγύης Χαλανδρίου και για τις δομές αλληλεγγύης στους πρόσφυγες. Ευριπίδειο Θέατρο ΡεματιάςΠεζόδρομος Προφήτη Ηλία, Πολύδροσο Χαλανδρίου Σημειώνεται ότι στο Θέατρο της Ρεματιάς υπάρχουν οριοθετημένες θέσεις για ανάπηρα και εμποδιζόμενα πρόσωπα, ύστερα από πρωτοβουλία της Κίνησης Αναπήρων Καλλιτεχνών, καθώς και τουαλέτα ΑμεΑ. Η πρόσβαση για άτομα με κινητική αναπηρία είναι δυνατή με αυτοκίνητο μέχρι τον χώρο του θεάτρου όπου υπάρχουν δύο θέσεις στάθμευσης αναπηρικών οχημάτων. &amp;nbsp;
