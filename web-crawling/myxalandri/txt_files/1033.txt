Title:
Χάρης Ρώμας: «Με ξένα κόλυβα»
Description:
Ανακοίνωση του αντιπεριφερειάρχη Πολιτισμού &amp;amp; Αθλητισμού και υποψήφιου δημάρχου Χαλανδρίου, Χάρη Ρώμα: ΜΕ ΞΕΝΑ ΚΟΛΥΒΑ Με ιδιαίτερη έκπληξη διαβάσαμε την ανακοίνωση της απερχόμενης δημοτικής αρχής Χαλανδρίου σχετικά με την ανέγερση του 6ου Λυκείου Χαλανδρίου αλλά και σχετικά με την μελέτη για το 17ο Δημοτικό Χαλανδρίου. Είναι, βέβαια, γνωστό ότι η πονηρούλα διοίκηση του Δήμου πάντα έκανε ότι είναι δυνατόν για να παρουσιάζει όλα τα έργα που γίνονται στο Χαλάνδρι ως αποκλειστικά δικά της επιτεύγματα για να συγκεντρώνει όλο τον θαυμασμό των ψηφοφόρων, στην περίπτωση όμως των σχολείων ξεπέρασε τον εαυτό της! Συγκεκριμένα, παρουσιάζεται σαν μοναδικός μοχλός υλοποίησης των έργων που αφορούν αυτά τα σχολεία. Ο περίφημος “ΔΟΞΑΣΤΕ ΜΕ” του Χαλανδρίου, αυτός που έχει αγοράσει ή ενοικιάσει τα free press της πόλης για να τον λιβανίζουν από την πρώτη σελίδα τους μέχρι την τελευταία, θριαμβολογεί επειδή στις 25/01/2023 υπέγραψε την σύμβαση παραχώρησης οικοπέδου όπου πρόκειται να ανεγερθεί το 6ο Λύκειο. Για να μαθαίνει ο κόσμος, η παραχώρηση ενός οικοπέδου για την ανέγερση σχολείου είναι ΥΠΟΧΡΕΩΣΗ κάθε σοβαρής δημοτικής αρχής και όχι πράξη για την οποία πρέπει να βγαίνουν πανηγυρικά δελτία τύπου. Η Περιφέρεια Αττικής μέσω του ΕΣΠΑ που διαχειρίζεται, είχε δώσει εδώ και πολύ καιρό πρόσκληση για χρηματοδότηση νέων σχολείων αλλά και μελετών. Η χρηματοδότηση των έργων και των μελετών πραγματοποιείται μέσω της συλλογικής απόφασης 085/1 και γίνεται αποκλειστικά από την Περιφέρεια Αττικής. Η απόφαση ένταξης (δηλαδή η έγκριση χρηματοδότησης) υπογράφεται από τον Περιφερειάρχη. Η δημοπράτηση, συμβασιοποίηση και εκτέλεση του έργου πραγματοποιείται από τις ΚΤΥΠ. Όλα τα παραπάνω η απερχόμενη διοίκηση τα απέκρυψε τεχνηέντως εμφανίζοντας ως μείζον το ζήτημα της παραχώρησης του οικοπέδου και υποβαθμίζοντας για άλλη μια φορά τον ρόλο της Περιφέρειας αλλά και των κτιριακών Υποδομών (ΚΤΥΠ). Δυστυχώς, για τον “ΔΟΞΑΣΤΕ ΜΕ” υπάρχει το video με τις πρόσφατες δηλώσεις του όπου κυριολεκτικά ΧΙΛΙΟΕΥΧΑΡΙΣΤΕΙ τον Γιώργο Πατούλη και την Περιφέρεια για τα σχολεία που θα γίνουν. Άλλο ένα χαρακτηριστικό γνώρισμα αυτής της διοίκησης, δηλαδή: Φτύνουμε εκεί που γλύφαμε! Η συγκεκριμένη δημοτική αρχή θα έπρεπε να απολογηθεί, έτσι κι αλλιώς, γιατί επί οχτώ χρόνια δεν κατασκεύασε κανένα σχολείο. Ενώ ήταν επιτακτικό να κινήσει τις διαδικασίες, από την πρώτη στιγμή που ανέλαβε, για να γίνει κάτι τόσο αναγκαίο για την πόλη και τα παιδιά της. Θυμήθηκαν να τα κάνουν όλα πίσω-πίσω όταν είδαν ότι πλησιάζουν οι εκλογές -και ο Χάρης Ρώμας!!!
