Title:
ΠΡΟΣΟΧΗ! Απότομη μεταβολή του καιρού στο Χαλάνδρι
Description:
Μπορεί η μέρα, στο Χαλάνδρι, να ήταν καλοκαιρινή, με την ηλιοφάνεια να κυριαρχεί και τη θερμοκρασία να προσεγγίζει τους 30°C, ωστόσο, από τις βραδινές ώρες, προβλέπεται απότομη μεταβολή του καιρού η οποία χρειάζεται και σχετική προσοχή. Αιτία για τη μεταβολή αυτή είναι ένα &quot;Βαλκανικό&quot; ψυχρό μέτωπο το οποίο κινείται γρήγορα προς την περιοχή μας και αναμένεται να φτάσει, περίπου στις 9:00 μ.μ. προκαλώντας: Ξαφνική επικράτηση νεφελώδους καιρού και εκδήλωση βροχών και σποραδικών καταιγίδων. Τα φαινόμενα, παροδικά, ενδέχεται να έχουν έντονο χαρακτήρα και να συνοδεύονται από ηλεκτρική δραστηριότητα, σφοδρούς ανέμους και, χαλάζι. Η πιθανότητα τα φαινόμενα να έχουν επικίνδυνη ένταση, στο Χαλάνδρι, είναι μικρή αλλά υπαρκτή. Κατά τη διάρκεια της νύχτας, τα φαινόμενα θα εξασθενήσουν και μέχρι το πρωί θα σταματήσουν. Την επικράτηση σφοδρού βόρειου - βορειοανατολικού ανέμου με ένταση 6-7bf, ίσως, παροδικά, 8bf, με ριπές που, για λίγο, ενδέχεται να προσεγγίσουν τα 90km/h, προκαλώντας εν δυνάμει επικίνδυνες συνθήκες. Την πολύ μεγάλη πτώση της θερμοκρασίας, κατά 10°C, περίπου. Ενδεικτικά, ενώ σήμερα το μεσημέρι, η θερμοκρασία, στο Χαλάνδρι, έφτασε τους 30°C, κατά το ξημέρωμα της Πέμπτης, η θερμοκρασία θα είναι κοντά στους 15°C με την αίσθηση κοντά στους 10°C, λόγω των ισχυρών βοριάδων. Κατά τη διάρκεια της Πέμπτης, η θερμοκρασία δεν θα ξεπεράσει τους 20°C. Η μεταβολή, αυτή, αν και πολύ αξιόλογη, θα είναι σύντομη. Μετά, λοιπόν, το &quot;χειμωνιάτικο&quot; ξημέρωμα της Πέμπτης, ο καιρός θα αρχίσει να ανοίγει και ο ήλιος θα κάνει την εμφάνισή του. Από την Παρασκευή (20/5) και, κυρίως, το Σαββατοκύριακο, το &quot;καλοκαιρινό&quot; σκηνικό θα επιστρέψει με την ηλιοφάνεια να επικρατεί και τη θερμοκρασία, σε σημαντική άνοδο να φτάνει, και πάλι, στα επίπεδα των 30°C. Ως εκ τούτου, ιδιαίτερη προσοχή χρειάζεται αποκλειστικά για απόψε και, συγκεκριμένα από τις 9:00 μ.μ. έως τις 3:00 π.μ. της Πέμπτης, καθώς, το ενδεχόμενο να εκδηλωθούν έντονα καιρικά φαινόμενα στο Χαλάνδρι, είναι υπαρκτό. Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr
