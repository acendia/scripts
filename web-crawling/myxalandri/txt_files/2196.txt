Title:
&quot;Φάροι στις ελληνικές θάλασσες&quot;: Ένωσαν 5ο Γυμνάσιο Χαλανδρίου με γερμανικό σχολείο
Description:
To 5o Γυμνάσιο Χαλανδρίου στα πλαίσια του προγράμματος E-Twinning και του μαθήματος των Γερμανικών, έχοντας κάνει αδελφοποίηση με το Hans-Carossa-Gymnasium από το 2007 με υπεύθυνη συντονίστρια την καθηγήτρια των Γερμανικών κ. Παπακυριακοπούλου Αθηνά και τον κ. Heber Markus, Διευθυντή του γερμανικού σχολείου, πραγματοποίησε και φέτος ανταλλαγή Ελλήνων-Γερμανών μαθητών. Στην παρουσίαση του προγράμματος που έγινε στις 6/3/2019 στο 5ο Γυμνάσιο Χαλανδρίου παρευρέθησαν ο αντιδήμαρχος Παιδείας κ. Ευθ. Κουράσης και η κ. Β. Χριστούλη, υπεύθυνη επικοινωνίας του Δήμου Χαλανδρίου μετά από πρόσκληση της κ. Παπαμιχαλοπούλου, Διευθύντριας του σχολείου. Θέμα της φετινής ανταλλαγής είναι «Φάροι στις ελληνικές θάλασσες». Έλληνες μαθητές παρουσίασαν γεωγραφικές και λαογραφικές πληροφορίες για τους πιο γνωστούς φάρους στην Ελλάδα, στην ελληνική και γερμανική γλώσσα, παρουσία Ελλήνων και Γερμανών μαθητών. Ακολούθησαν ελληνικοί παραδοσιακοί χοροί και στη λήξη προσέφεραν οι μαθητές παραδοσιακά ελληνικά γλυκά στους φιλοξενούμενους μαθητές και καθηγητές. Όπως αναφέρει η ανακοίνωση του Δήμου Χαλανδρίου: &quot;Είναι τιμή και χαρά για το σχολείο και τον Δήμο μας να πραγματοποιούνται τέτοιες διαπολιτισμικές ενέργειες, που ενισχύουν την επικοινωνία και τη γνωριμία των κρατών&quot;. &amp;nbsp;
