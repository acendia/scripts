Title:
Πρόσκληση στην εκδήλωση δημιουργίας της Ομάδας του Αρχείου Τοπικής Ιστορίας Δήμου Χαλανδρίου
Description:
Ο Δήμος Χαλανδρίου απευθύνει κάλεσμα στους πολίτες να παραβρεθούν στην εκδήλωση δημιουργίας της ομάδας που θα διαχειριστεί το ψηφιακό Αρχείο Τοπικής Ιστορίας, «γέννημα» του ευρωπαϊκού προγράμματος Cultural Hidrant για την ανάδειξη του Αδριάνειου Υδραγωγείου. Η εκδήλωση θα πραγματοποιηθεί την Παρασκευή 31 Μαρτίου 2023, στις 19:00, στην αίθουσα του Δημοτικού Συμβουλίου (κεντρική πλατεία Χαλανδρίου, πάνω από το ΚΕΠ). Συμμετέχουν: Κώστας Γερολυμάτος, αντιδήμαρχος Χαλανδρίου Νάση Σιαφάκα, Ομάδα Προφορικής Ιστορίας Δήμου Χαλανδρίου Ιουλία Σκουνάκη, αρχαιολόγος-μουσειολόγος, MedINA Γιώργος Γάσιας, Δρ. Σύγχρονης Ιστορίας, ιδρυτικό μέλος της «Αρχείων Τάξις» Με αφετηρία το Αδριάνειο Υδραγωγείο, το πρόγραμμα Cultural H.ID.RA.N.T. δημιουργεί δίκτυα, χώρους, εργαλεία για τη συνάντηση και συνεργασία θεσμικών φορέων, τοπικών ομάδων, πολιτών, ερευνητών και ειδικών αναφορικά με τη βιώσιμη διαχείριση και ανάδειξη περιβαλλοντικών και πολιτιστικών πόρων του Χαλανδρίου. Γέννημα αυτής της δημιουργικής ώσμωσης είναι και το ψηφιακό Τοπικό Αρχείο - πλατφόρμα www.archalandri.gr, που συγκέντρωσε τεκμήρια και προφορικές μαρτυρίες γύρω από το θεματικό τρίπτυχο «Χαλάνδρι - Αδριάνειο Υδραγωγείο - Νερό». Το καινοτόμο αυτό «εργαλείο» αναλαμβάνει η Ομάδα Προφορικής Ιστορίας Χαλανδρίου σε συνεργασία με τον Δήμο Χαλανδρίου να το εμπλουτίσουν με νέα ερωτήματα για την ιστορία και την κληρονομιά του Χαλανδρίου, νέες συλλογές τεκμηρίων, νέες ερευνητικές και πολιτιστικές δράσεις, νέες ψηφιακές υποδομές, νέους χώρους συνεργασίας και συν-δημιουργίας. «Είστε όλοι και όλες καλεσμένοι/ες να συζητήσουμε για το νέο πολιτιστικό εγχείρημα της πόλης μας!», αναφέρει η πρόσκληση των διοργανωτών.  
