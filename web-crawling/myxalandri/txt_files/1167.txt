Title:
&quot;Κολάζ εποχών&quot; τη νέα εβδομάδα στο Χαλάνδρι
Description:
Με φθινοπωρινό χαρακτήρα, προβλέπεται να ξεκινήσει η νέα εβδομάδα στην πόλη, καθώς το ψυχρό μέτωπο που θα διασχίσει την περιοχή, θα δώσει ανεμόβροχο και, ενδεχομένως, σποραδικές καταιγίδες, ενώ παράλληλα θα ρίξει αισθητά τη θερμοκρασία. Έτσι, η νύχτα προς το ξημέρωμα της Τρίτης θα έχουν κάτι από &quot;Χειμώνα&quot;, καθώς ο υδράργυρος προβλέπεται να πέσει κοντά στους 5°C, ενώ, και τις μεσημεριανές ώρες της Τρίτης, δεν θα ξεπεράσει τους 12°C. Από την Τετάρτη, ωστόσο, με τη στροφή των ανέμων σε νοτιάδες, η θερμοκρασία θα σημειώσει αισθητή άνοδο, αγγίζοντας, τις μεσημεριανές ώρες, τους 15°C. Την Πέμπτη και την Παρασκευή, ο Νοτιάς θα ενισχυθεί, ανεβάζοντας ακόμα περισσότερο τη θερμοκρασία αλλά και μεταφέροντας, παράλληλα, σκόνη από τη Σαχάρα, συνθήκες που παραπέμπουν πολύ σε Άνοιξη. Σύμφωνα με τα τελευταία προγνωστικά στοιχεία, το Σαββατοκύριακο θα είναι βροχερό και, ενδεχομένως, να εκδηλωθούν τοπικά έντονα φαινόμενα. Η συνέχεια, δεν είναι ξεκάθαρη στα προγνωστικά στοιχεία, αλλά είναι πολύ πιθανό, ο Δεκέμβριος να μας δείξει από νωρίς το &quot;χειμωνιάτικο&quot; πρόσωπό του... Καλή εβδομάδα στην πόλη του Χαλανδρίου! Γεώργιος Παπακωστόπουλος Συντονιστής προγνώσεων καιρού - SiMeteo.gr &amp;nbsp;
