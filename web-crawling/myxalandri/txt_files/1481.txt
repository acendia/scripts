Title:
Επιστρέφει η ζέστη στο Χαλάνδρι
Description:
Σε αντίθεση με το &quot;καλοκαιρινό&quot;, 3ο δεκαήμερο του Απριλίου, το 1ο δεκαήμερο του Μαΐου, χαρακτηρίστηκε από δροσερές και πολύ ασταθείς συνθήκες, με τη συννεφιά, για μεγάλα χρονικά διαστήματα να πυκνώνει και, σε αρκετές περιπτώσεις, να δίνει βροχές και καταιγίδες. Ειδικά, κατά το διάστημα μεταξύ 5 και 9 Μαΐου, στην πόλη του Χαλανδρίου σημειώθηκε μεγάλος αριθμός καταιγίδων, οι οποίες σε κάποιες περιπτώσεις συνοδεύτηκαν από έντονη ηλεκτρική δραστηριότητα και ραγδαίες βροχοπτώσεις. Η νέα εβδομάδα, στην περιοχή μας, χαρακτηρίζεται από την επικράτηση &quot;αντικυκλωνικών&quot; συνθηκών με αποτέλεσμα οι διάσπαρτες νεφώσεις που κατά διαστήματα θα καλύπτουν μέρος του ουρανού, να μην μπορούν να αναπτυχθούν σημαντικά ώστε να δώσουν βροχή και η ηλιοφάνεια να επικρατεί για το μεγαλύτερο χρονικό διάστημα. Παράλληλα, η θερμοκρασία θα σημειώσει άνοδο και θα επανέλθει σε υψηλά επίπεδα, προσεγγίζοντας, προς τα τέλη της εβδομάδας, τα επίπεδα των 30°C. Με &quot;καλοκαιρινές&quot; συνθήκες προβλέπεται να εξελιχθεί και το επόμενο Σαββατοκύριακο, κάνοντας την ιδέα των εξορμήσεων στις κοντινές παραλίες, ιδιαίτερα δελεαστική! Καλή εβδομάδα!  Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr  
