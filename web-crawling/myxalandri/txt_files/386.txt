Title:
Γιατί μόνο το Πράσινο και Μωβ υποστηρίζει τους τοπικούς επιχειρηματίες και τις τοπικές αγορές;
Description:
  Το “Πράσινο και Μωβ” (συμμαχία των κομμάτων της Πράσινης Ευρωομάδας) που συμμετέχει στις εκλογές της 21ηςΜαίου 2023 είναι το μόνο κόμμα που έχει στην ραχοκοκαλιά του προγράμματός του, την Αποκέντρωση.  Όλα τα υπόλοιπα κόμματα βλέπουν τις μεγάλες επενδύσεις και την περιβόητη Ανάπτυξη ως την λύση για την οικονομική ευημερία της Ελλάδας. Το Πράσινο και Μωβ την ευημερία του λαού την βλέπει μέσα από την πλατιά διάχυση και του πλούτου και των υποδομών. Από τον Αναπτυξιακό Νόμο που ευνοεί κα προτρέπει την υπερσυγκέντρωση των κεφαλαίων σε τεράστιες μονάδες βλέπε Mall, Εκπτωτικό Χωρίο, Data Center Σπάτων, Επένδυση Ελληνικού κλπ, μέχρι τις επενδύσεις του ΕΣΠΑ και του Ταμείου Ανάκαμψης σε μεγάλες οδικές αρτηρίες, Λιμάνια ως διευρωπαϊκούς διαμετακομιστικούς κόμβους και υπερμεγέθη Super Markets εκτός οικιστικού ιστού. Χαρακτηριστικό είναι ότι από τα Ταμείο Ανάκαμψης και το νέο ΕΣΠΑ 2020 – 2027 τα 55 δις θα δοθούν σε μεγάλες επενδύσεις, ενώ είναι ουσιαστικά δάνειο που θα πληρώσει ο απλός φορολογούμενος και μόνο τα 15 θα πάνε στους μικρούς επιχειρηματίες και τους εργαζόμενους. Επίσης χαρακτηριστικό παράδειγμα είναι η ενεργειακή πολιτική, όπου όλο τον Ενεργειακό χώρο τον εξασφαλίζουν οι μεγάλοι επενδυτές για να τον πουλήσουν πανάκριβα στους καταναλωτές και απειροελάχιστο δίνεται για αυτοπαραγωγή στις ταράτσες και στα μπαλκόνια ή στον διαμοιρασμό μέσω μικρών ελεύθερων οικοπέδων.  Το Πράσινο και Μωβ διεκδικεί να μπει στην Βουλή και να βάλει όρο συνεργασιών την Αποκέντρωση διότι η Προστασία του Περιβάλλοντος προϋποθέτει την Αποκέντρωση που σημαίνει: Ενίσχυση των τοπικών αγορών με επενδύσεις π.χ. στα υπόγεια πάρκινγκ για να μειωθούν οι μετακινήσεις και να μειωθεί αντίστοιχα και η ρύπανση της ατμόσφαιρας.  Δυνατότητα έστω και ελάχιστης αυτοπαραγωγής για να μην πληρώνουν ρεύμα οι καταναλωτές και ειδικά οι μικρές επιχειρήσεις αφού ο Ήλιος είναι δημόσιος και η Ελλάδα διαθέτει αρκετό. Ανάπλαση σε Περιβαλλοντική κατεύθυνση των τοπικών αγορών για να γίνουν πιο ελκυστικές στους γύρω κατοίκους. Εξάλειψη των άδικων και αδικαιολόγητων προμηθειών των τραπεζών στις συναλλαγές, αφού οι ψηφιακές συναλλαγές, όχι μόνο δεν επιφέρουν αύξηση κόστους στις τράπεζες, αλλά και σημαντική μείωση από την μείωση των υπαλλήλων στα γκισέ.  Ανάπτυξη της Αγροτικής Τοπικής Παραγωγής για να μην υπάρχουν μεγάλες διαδρομές, πολλοί μεσάζοντες και πολλές άυλες υπηρεσίες μεταξύ παραγωγού και καταναλωτή. Αυτό το μοντέλο που υποτίθεται ότι προωθεί και η Ε.Ε. με την Στρατηγική Farm to Fork προϋποθέτει την ύπαρξη πολλών μικρών τοπικών επιχειρήσεων και όχι μεγάλων επιχειρήσεων που θα κάνουν κεντρικές διαπραγματεύσεις με μεγαλοεμπόρους. Την ανάπτυξη της πόλης των 15 λεπτών που διαδίδεται ραγδαία στην Ευρώπη και που σημαίνει πολεοδομικός σχεδιασμό και αδειοδοτήσεις έτσι ώστε ο κάθε κάτοικος της πόλης, να μπορεί να εξυπηρετήσει όλες του τις ανάγκες σε μια διαδρομή 15 λεπτών από το σπίτι του. Προώθηση των εναλλακτικών μετακινήσεων (περπάτημα, ποδήλατο, ΜΜΜ) που σύμφωνα με την διεθνή πρακτική αυξάνουν έως και 70% τον εμπορικό τζίρο στις τοπικές αγορές.  Ακόμη και στη διαχείριση των απορριμμάτων που σημαίνει Δημοτικά Τέλη, το Πράσινο και Μωβ διεκδικεί τα συστήματα «Πληρώνω όσο Πετάω» και «Αμείβομαι  όσο Ανακυκλώνω» έτσι ώστε αυτοί που θα κάνουν ανακύκλωση ή πετάνε λίγα σκουπίδια να μην πληρώνουν δημοτικά τέλη και επιβαρύνονται για άλλες επιχειρήσεις μεγάλων ποσοτήτων απορριμμάτων. Ελεγχος και μείωση των αδειών RBNP που αυξάνουν τις τιμές των ενοικίων, ενώ ευνοούν επιχειρηματικά μόνο ελάχιστα τουριστικά σημεία της Αττικής. Καθιέρωση του ελάχιστου εγγυημένου εισοδήματος έτσι ώστε να υπάρχει πλατύ καταναλωτικό κοινό για τις βασικές ανάγκες που θα ικανοποιούνται στην γειτονιά. Αλλαγή του σημερινού Κτηριοδομικού Κανονισμού που δίνει δυνατότητα και κίνητρα με υπέρβαση συντελεστή για τη δημιουργία μεγάλων εμπορικών μονάδων στις κεντρικές αρτηρίες της Αθήνας. Μείωση του ΦΠΑ για την ανατροπή της αναλογίας Έμμεσων και Άμεσων φόρων. Βασικό αίτημα η φορολογική δικαιοσύνη. Και τέλος πάταξη της διαφθοράς με τη διαφάνεια και τα Ανοιχτά Δεδομένα πλήρως προσβάσιμα από τον πολίτη. Η Διαφθορά στην Ελλάδα σύμφωνα με τις διεθνείς εκτιμήσεις αγγίζει τα 30 δις ετησίως. Αυτό σημαίνει επιπλέον φορολογία για τον απλό πολίτη και τον επιχειρηματία 30%.  Όλες αυτές οι παραπάνω θέσεις του Πράσινο και Μωβ ευνοούν τις τοπικές αγορές και τους τοπικούς επιχειρηματίες σε αντίθεση με τα υπόλοιπα κόμματα που υποστηρίζουν φραστικά την επιχειρηματικότητα, αλλά όταν δεις τα αποτελέσματα των πολιτικών τους, τότε καταλαβαίνεις ότι άλλους εννοούν, αφού καθημερινά κλείνουν εκατοντάδες μικρές τοπικές επιχειρήσεις και ανοίγουν λίγες υπερμεγέθεις και υπερτοπικές.  Στις επόμενες εκλογές μην αφήσεις τους φόβους σου να καθορίσουν την Ψήφο σου. Ψήφισε σύμφωνα με τις προσδοκίες σου.    Δείτε κι άλλα άρθρα του Χάρη Κουγιουμτζόπουλου Δείτε εδώ το βιογραφικό του
