Title:
Προσποιούμενοι δημοτικούς υπαλλήλους διέπρατταν κλοπές στο Χαλάνδρι
Description:
Δίνονται στη δημοσιότητα, κατόπιν σχετικής Διάταξης της Εισαγγελίας Εφετών Αθηνών, τα στοιχεία ταυτότητας και οι φωτογραφίες πέντε (5) ημεδαπών, μελών εγκληματικής ομάδας, που διέπρατταν κλοπές με τη μέθοδο της απασχόλησης και εξαρθρώθηκε από το Τμήμα Ασφάλειας Χαλανδρίου. Ειδικότερα, τα μέλη της εν λόγω σπείρας, προσποιοιούμενοι υποψήφιους ενοικιαστές ή υπαλλήλους του Δήμου ή τεχνικούς υπαλλήλους εταιρείας παροχής ενέργειας, προσέγγιζαν τα θύματά τους και κάποιοι εκ των δραστών τα απασχολούσαν, ενώ οι υπόλοιποι ερευνούσαν τους χώρους και αφαιρούσαν κοσμήματα, χρήματα και τιμαλφή. Από την έρευνα, εξιχνιάσθηκαν τρεις περιπτώσεις κλοπών στο Χαλάνδρι. Συγκεκριμένα πρόκειται για τους: 1) ΣΑΜΠΑΝΗ Σπυρίδωνα του Βασιλείου και της Ανδριανής, γεννηθέντα την 6-3-1988 στην Αθήνα 2) ΣΑΪΝΗ Χρήστο του Ελευθερίου και της Βασιλικής, γεννηθέντα την 10-5-1980 στην Αθήνα 3) ΛΙΑΤΙΦΗ Ιωάννη του Κωνσταντίνου και της Μαρίας, γεννηθέντα την 1-5-1991 στην Αθήνα &amp;nbsp; 4) ΣΟΥΡΑ Βασιλική του Στυλιανού και της Δήμητρας, γεννηθείσα την 7-3-1999 &amp;nbsp; 5) ΣΑΜΠΑΝΗ Ιωάννη του Βασιλείου και της Ανδριανής, γεννηθέντα την 3-8-1984 στην Αθήνα Η συγκεκριμένη δημοσιοποίηση, χρονικής διάρκειας μέχρι 19-12-2018, σύμφωνα με τη σχετική Εισαγγελική Διάταξη, αποσκοπεί στην προστασία του κοινωνικού συνόλου και την ευχερέστερη πραγμάτωση της αξίωσης της Πολιτείας για τον κολασμό του παραπάνω αδικήματος και ομοειδών αδικημάτων που τυχόν αποκαλυφθούν. Στο πλαίσιο αυτό, παρακαλούνται οι πολίτες να επικοινωνούν με τους τηλεφωνικούς αριθμούς 210-6816317 και 210-6899793 του Τμήματος Ασφάλειας Χαλανδρίου και 210-6411111 της Διεύθυνσης Ασφάλειας Αττικής, για την παροχή οποιασδήποτε σχετικής πληροφορίας. Σημειώνεται ότι διασφαλίζεται η ανωνυμία και το απόρρητο της επικοινωνίας. &amp;nbsp;
