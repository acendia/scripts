Title:
Για τα διόδια Βαρυμπόμπης και Αγ. Στεφάνου ρωτά ο Καμάρας τη Δούρου
Description:
Επερώτηση για τα διόδια στους κόμβους Βαρυμπόμπης και Αγίου Στεφάνου κατέθεσε ο ανεξάρτητος περιφερειακός σύμβουλος κ. Π. Καμάρας στην περιφερειάρχη κα Δούρου Επερώτηση, σχετικά με το επίμαχο θέμα της προγραμματιζόμενης επιβολής διοδίων στους κόμβους Βαρυμπόμπης και Αγίου Στεφάνου, ως προς τις νομικές ενέργειες της Περιφερειακής Αρχής κατά της υπ’ αριθμ. 1170/16-01-2018 απόφασης του αναπληρωτή υπουργού κ. Φάμελλου, κατέθεσε ο ανεξάρτητος περιφερειακός σύμβουλος κ. Π. Καμάρας. Συγκεκριμένα, ο κ. Καμάρας ερωτά με γραπτή ερώτησή του που κατέθεσε στο Προεδρείο, την κα Δούρου να ενημερώσει το σώμα εάν: α. Προσέφυγε κατά της παραπάνω σχετικής απόφασης του αναπληρωτή υπουργού, που παρά την αρνητική γνωμοδότηση της Περιφέρειας, ενέκρινε τις ΜΠΕ του 2014, ανοίγοντας τον δρόμο ουσιαστικά στην επιβολή των διοδίων και β. σε περίπτωση που δεν το έχει κάνει μέχρι σήμερα, εάν προτίθεται να το κάνει στο μέλλον. «Υπενθυμίζουμε», τονίζεται στην επερώτηση «ότι παράγοντες της Περιφερειακής Αρχής (αντιπεριφερειάρχες κ.λπ.) υποσχέθηκαν, στους αγανακτισμένους κατοίκους που πλήττονται από το άδικο μέτρο ότι η Περιφέρεια θα προσβάλλει την απόφαση αυτή νομικά», ώστε αφ’ ενός να αποκατασταθεί η αδικία, αφ’ ετέρου να γίνει σεβαστή η απόφαση της Περιφέρειας. Αναμένεται η απάντηση της κας Δούρου... &amp;nbsp;
