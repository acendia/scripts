Title:
Καλοκαιρινές οι επόμενες ημέρες στο Χαλάνδρι
Description:
Μπορεί η περασμένη εβδομάδα να ξεκίνησε με καθαρά φθινοπωρινό καιρό, το &quot;Καλοκαιράκι του Αγίου Δημητρίου&quot;, ωστόσο, όχι απλά έκανε την εμφάνισή του με απόλυτη συνέπεια, αλλά ήρθε για να μείνει αρκετές ημέρες στην πόλη του Χαλανδρίου. Το ήπιο και θερμό καιρικό σκηνικό, το οποίο πλαισίωσε τον εορτασμό της 28ης Οκτωβρίου, θα διατηρηθεί καθ&#039; όλη τη διάρκεια της νέας εβδομάδας, και μάλιστα η θερμοκρασία θα σημειώσει νέα άνοδο, και θα σταθεροποιηθεί σε υψηλά, για τα δεδομένα του Οκτωβρίου, επίπεδα. Η συννεφιά, θα κάνει αισθητή την παρουσία της κατά τη διάρκεια της Τρίτης και της Τετάρτης και θα υπάρχουν διαστήματα με αρκετά &quot;κλειστό&quot; καιρό, χωρίς ωστόσο να προβλέπεται βροχή. Από τα μέσα της εβδομάδας, η συννεφιά θα αραιώσει και ο καιρός θα καταστεί γενικά αίθριος. Το κύριο στοιχείο του καιρού μέχρι και την Πέμπτη, θα είναι η πολύ αυξημένη υγρασία,&amp;nbsp;η οποία κατά τη διάρκεια των νυχτερινών ωρών θα ξεπερνάει το 80%, και δεν αποκλείεται να σχηματιστούν τοπικές ομίχλες κοντά στα πάρκα της περιοχής. Από την Πέμπτη, ωστόσο, με την επικράτηση βορειοανατολικού ανέμου (ο οποίος θα έχει χαρακτηριστικά Μελτεμιού!!!), η υγρασία θα περιοριστεί. Σύμφωνα με τα τελευταία προγνωστικά στοιχεία, και το Σαββατοκύριακο θα κυλήσει με ήπιες συνθήκες, γενικά αίθριο καιρό και αρκετά ενισχυμένο Μελτέμι, το οποίο ίσως επαναφέρει τη θερμοκρασία, στο Χαλάνδρι, σε πιο &quot;φυσιολογικά&quot; για την εποχή επίπεδα.&amp;nbsp; Καλή εβδομάδα! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
