Title:
“Άρωμα” Χειμώνα στο Χαλάνδρι
Description:
Σε εξέλιξη, βρίσκεται, η πρώτη ψυχρή εισβολή της &quot;saizon&quot;, με χειμωνιάτικα χαρακτηριστικά, η οποία έχει ως κύρια στοιχεία τη μεγάλη πτώση της θερμοκρασίας, την επικράτηση ενισχυμένων Βοριάδων, την πυκνή συννεφιά και τις παροδικές βροχές αλλά και τις χιονοπτώσεις, όχι μόνο σε ορεινές περιοχές, αλλά και σε ημιορεινά τμήματα της δυτικής Μακεδονίας και της Θεσσαλίας. Ήδη χιονίζει, κατά διαστήματα, σε αρκετά χωριά της δυτικής Μακεδονίας, της Ηπείρου και της Θεσσαλίας και ο λευκός επισκέπτης έκανε την εμφάνισή του στην πόλη της Φλώρινας αφού, πρώτα έντυσε &quot;στα λευκά&quot;, περιοχές με μεγαλύτερο υψόμετρο όπως το Μέτσοβο και η Λίμνη Πλαστήρα. Κατά τη διάρκεια της νύχτας, οι χιονοπτώσεις, σε αυτές τις περιοχές, θα ενταθούν και θα επεκταθούν και σε χαμηλότερα υψόμετρα. Η ψυχρή εισβολή έγινε έντονα αισθητή και στην Αττική με τη συννεφιά να επικρατεί, τον Βοριά να πνέει ενισχυμένος και τη θερμοκρασία, σε αισθητή πτώση, να μην ξεπερνάει κατά πολύ τους 10°C. Κατά τη διάρκεια της νύχτας και τη Δευτέρα (28/11), το &quot;σκηνικό&quot; θα γίνει πιο χειμωνιάτικο με τη συννεφιά να πυκνώνει ακόμα περισσότερο και να προκαλεί ανεμόβροχο, κατά διαστήματα ενώ είναι πιθανό, οι πρώτες νιφάδες να κάνουν την εμφάνισή τους στην κορυφή της Πάρνηθας. Το Χαλάνδρι &quot;υποδέχεται&quot; το πρώτο &quot;άρωμα&quot; του Χειμώνα, με συννεφιά, ενισχυμένο Βοριά, και αισθητά χαμηλότερη θερμοκρασία. Η Δευτέρα, στο προάστιο, θα εξελιχθεί με &quot;βαρύ&quot;, συννεφιασμένο καιρό και ανεμόβροχο, κατά διαστήματα. Ο Βοριάς θα είναι σχετικά ενισχυμένος και η θερμοκρασία θα κυμανθεί από 8°C έως 12°C με την αίσθηση ψύχους χαμηλότερη (κοντά στους 5°C), λόγω του ανέμου. Η Τρίτη (29/11), θα &quot;κυλήσει&quot; με διάσπαρτες νεφώσεις, κατά διαστήματα αυξημένες, μέτριας έντασης Βοριάδες και θερμοκρασία, σε μικρή άνοδο, ως προς τις μέγιστες τιμές της, από 6°C έως 13°C. Την Τετάρτη (30/11) και την Πέμπτη (1/12), οργανωμένο χαμηλό βαρομετρικό θα επηρεάσει τη χώρα μας και θα φέρει, στο Χαλάνδρι, βροχές και καταιγίδες οι οποίες, κατά διαστήματα, ενδέχεται να έχουν έντονο χαρακτήρα. Κατά τη διάρκεια αυτού του διημέρου χρειάζεται σχετική προσοχή, καθώς οι βροχοπτώσεις ενδέχεται να είναι ραγδαίες και να προκαλέσουν πλημμυρικά φαινόμενα. Την Παρασκευή (2/12), τα φαινόμενα θα υποχωρήσουν, ο καιρός θα παρουσιάσει ανοίγματα και η θερμοκρασία, σε μικρή άνοδο, θα φτάσει στα επίπεδα των 15°C. Όπως όλα δείχνουν, μπορεί τα βήματα του Φθινοπώρου να ήταν &quot;νωχελικά&quot; και με πολλά οπισθογυρίσματα, ο Χειμώνας, όμως, φαίνεται &quot;αποφασισμένος&quot; να έρθει στην ώρα του. Καλή εβδομάδα και προσοχή στα έντονα φαινόμενα που ενδέχεται να εκδηλωθούν. Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr  
