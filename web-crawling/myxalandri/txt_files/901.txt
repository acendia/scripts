Title:
“Χαλάνδρι Ενάντια”: Εκδήλωση «Ο γύρος του Αφγανιστάν σε 21 μέρες»
Description:
Εκδήλωση με θέμα «Ο γύρος του Αφγανιστάν σε 21 μέρες» διοργανώνει η Πρωτοβουλία Πολιτών “Χαλάνδρι Ενάντια”.  Αναλυτικά η ανακοίνωση: Ενάμιση χρόνο πριν, οι εικόνες της άτακτης φυγής του Αμερικάνικου στρατού και των ντόπιων συνεργατών του από το Αφγανιστάν, κατέκλυζαν τα ΜΜΕ ολόκληρου του πλανήτη. Τα ρεπορτάζ και οι αναλύσεις τότε, περιορίστηκαν να αναδεικνύουν την επιστροφή των Ταλιμπάν στην εξουσία, σαν την επιστροφή της οπισθοδρόμησης, της συντήρησης και του τζιχαντισμού. Μπορεί όμως να περιοριστεί η επιστροφή των Ταλιμπάν, μετά από 20 χρόνια Αμερικάνικης κατοχής, διεφθαρμένων κυβερνήσεων-μαριονετών, δισεκατομμυρίων δολαρίων για εκπαίδευση, καταπολέμηση της φτώχειας, &quot;ανοικοδόμηση&quot;, σε μια ανάγνωση που εξετάζει κοινωνικές και πολιτικές διεργασίες με μοναδικό κριτήριο τις αντιλήψεις και τα μέτρα του δυτικού κόσμου; Αυτά και άλλα πολλά θα συζητήσουμε την Τρίτη 28/3, στις 19:30, στο Παλαιό Δημαρχείο Χαλανδρίου (ΚΕΠ Πλατείας Χαλανδρίου) με τον Γιώργο Λιερό και την Αλέκα Μακρή, που βρέθηκαν στο Αφγανιστάν στις αρχές του φθινοπώρου του 2022. Η συζήτηση θα συνοδευτεί και από μπουφέ με αφγανική κουζίνα! Πρωτοβουλία Πολιτών«ΧΑΛΑΝΔΡΙ ΕΝΑΝΤΙΑ»   
