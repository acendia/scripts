Title:
&quot;\u03a3\u03c5\u03bc\u03bc\u03b5\u03c4\u03ad\u03c7\u03bf\u03c5\u03bc\u03b5 \u03c3\u03c4\u03b9\u03c2 \u03b5
Description:
Ανακοίνωση της Πρωτοβουλίας Πολιτών &quot;Χαλάνδρι Ενάντια&quot;:&amp;nbsp; «Συμμετέχουμε στις εκλογές σήμερα, με τον τρόπο που θέλουμε να ζούμε αύριο» Αποφασίσαμε να ανοίξουμε το δρόμο, περπατώντας τον. Ο καλύτερος τρόπος να τον περπατήσουμε είναι αφενός να είμαστε συνεπείς με όσα πιστεύουμε και αφετέρου να λειτουργούμε σήμερα με βάση το πρότυπο της κοινωνίας που οραματιζόμαστε για το αύριο. Δημότες όλων των ηλικιακών και κοινωνικών ομάδων ενώσαμε τις δυνάμεις μας ενάντια στις μνημονιακές πολιτικές που οδήγησαν σε απόγνωση τη μεγαλύτερη μερίδα του πληθυσμού και διεκδικούμε να διαμορφωθεί η πόλη μας σύμφωνα με τις ανάγκες των δημοτών της που είναι για μας «πάνω από τα κέρδη τους». Η πρότασή μας για το δήμο βρίσκεται στον αντίποδα της δημαρχοκεντρικής διαχείρισης της εξουσίας από παρατάξεις, που μπορεί να ξεκινούν με τις καλύτερες προθέσεις, αλλά καταλήγουν σε σύντομο χρονικό διάστημα οι αποφάσεις και πολιτικές του δήμου να καθορίζονται από τη διαβούλευση του επικεφαλής με μηχανισμούς και αυλικούς του, μακριά από τις πραγματικές ανάγκες των δημοτών. Διαφωνώντας με το δημαρχοκεντρικό μοντέλο και τους περιορισμούς που αυτό συνεπάγεται, επιλέγουμε να αμφισβητήσουμε στην πράξη αρχηγικά και ιεραρχικά μοντέλα και στερεότυπα, καθώς και προσωποποιημένες και ατομικίστικες πολιτικές και πρακτικές. Προκρίνουμε ένα μοντέλο λειτουργίας, που βασίζεται στη συμμετοχικότητα, τη συλλογική δράση, τη δημοκρατία, τη διαφάνεια, το σεβασμό της πλειοψηφίας στη μειοψηφία, αξίες και πρακτικές αδιαπραγμάτευτες. Εκκινώντας από αυτό το πολιτικό σκεπτικό, αποφασίσαμε τη συγκρότηση μιας οχταμελούς ομάδας συλλογικής εκπροσώπησης, με βάση κριτήρια, όπως ο πολιτικός, αλλά και ο ηλικιακός πλουραλισμός, η ισότιμη συμμετοχή γυναικών και η συμμετοχή εργαζομένων από διαφορετικούς χώρους. Ο επικεφαλής του ψηφοδελτίου, που θα πρέπει βάσει του νόμου να υπάρχει, θα ανακοινωθεί πριν την κατάθεση του ψηφοδελτίου. Στα στερεότυπα για το περιεχόμενο και τη διαδικασία των δημοτικών εκλογών, εμείς απαντάμε παραπέμποντας στον γεωγράφο Ντέιβιντ Χάρβεϊ από το βιβλίο του «Εξεγερμένες πόλεις. Από το δικαίωμα στην πόλη στην επανάσταση στην πόλη»:«Το ερώτημα τι είδους πόλη επιθυμούμε δεν μπορεί να διαχωριστεί από το ερώτημα τι είδους άνθρωποι θέλουμε να είμαστε, τι είδους κοινωνικές σχέσεις αναζητάμε, ποιο είδος ζωής επιθυμούμε».Τα μέλη της ομάδας συλλογικής εκπροσώπησης είναι (με αλφαβητική σειρά) οι: Θοδωρής Αλεξίου Νάσια Δακοπούλου Γρηγόρης Καλομοίρης Δήμητρα Κυρίλλου Σωτήρης Λαπιέρης Αλεξάνδρα Μακρή Ναταλία Μιχαηλίδου Παναγιώτης Τζούρας&amp;nbsp;
