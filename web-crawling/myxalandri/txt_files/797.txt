Title:
Εκδήλωση με έκθεση καλλιτεχνικής δημιουργίας μαθητών του Χαλανδρίου για την Ειρήνη
Description:
Η Επιτροπή Ειρήνης Χαλανδρίου (μέλος της Ελληνικής Επιτροπής για τη Διεθνή Ύφεση και Ειρήνη - Ε.Ε.Δ.Υ.Ε.) προσκαλεί σε έκθεση έργων ζωγραφικής μαθητών των σχολείων Χαλανδρίου, με θέμα “Ο πόλεμος μέσα από τα μάτια των παιδιών” και εκδήλωση υποδοχής και απονομής αναμνηστικών, που θα πραγματοποιηθεί το Σάββατο 13 Μαΐου 2023 το απόγευμα, στο 12ο Δημοτικό Σχολείο Χαλανδρίου - Στεργιοπούλειο (Ιωαννίνων 38 &amp;amp; Ταϋγέτου). Ο χώρος με την έκθεση των έργων θα είναι ανοιχτός από τις 5:30 μ.μ. Η εκδήλωση θα ξεκινήσει στις 6:30 μ.μ. Θα εκτεθούν κοντά στα 400 έργα ατομικής και ομαδικής ζωγραφικής, συνθέσεις και χειροτεχνίες που δημιουργήθηκαν από μαθητές όλων των βαθμίδων με τη συνεργασία των εκπαιδευτικών των σχολείων τους. Η εκδήλωση θα περιλαμβάνει χαιρετισμό, απαγγελία ποιήματος, μουσικό πρόγραμμα και απονομή αναμνηστικών.  
