Title:
“Χαλάνδρι Ορίζοντας 2023”: «Η ασφάλεια εγκαταστάσεων και έργων στον Δήμο Χαλανδρίου απαιτεί πρόληψη και τεχνογ
Description:
Την ακόλουθη ανακοίνωση εξέδωσε η δημοτική παράταξη “Χαλάνδρι Ορίζοντας 2023”, σχετικά με την ασφάλεια εγκαταστάσεων του Δήμου Χαλανδρίου:  Η πρόσφατη σιδηροδρομική ανείπωτη τραγωδία στα Τέμπη ανέδειξε ξανά τα κρίσιμα διαχρονικά ζητήματα της ασφάλειας λειτουργίας των δημοτικών εγκαταστάσεων και έργων. Είναι κρίσιμη ευθύνη της Διοίκησης του Δήμου για την τήρηση και εξασφάλιση των μέτρων ασφαλείας, προστασίας και υγείας στις δημοτικές εγκαταστάσεις και εκτελούμενα έργα. Άλλωστε υποχρεωτικά υπάρχουν σχέδια ασφαλείας και αρμόδιοι τεχνικοί ασφαλείας εγκαταστάσεων και των εν εξέλιξη έργων. Για αυτό, σχετικά με τα δημοτικά κτίρια στον Δήμο Χαλανδρίου, η Διοίκηση ερωτάται και αναμένουμε ενημέρωση στο επόμενο Δημοτικό Συμβούλιο για τα εξής: Τηρούνται τα σχέδια ασφαλείας και υγείας για τις δημοτικές εγκαταστάσεις όπως δημοτικά κτίρια, σχολεία, κολυμβητήριο, γήπεδα, κλπ.; Έχουν εξασφαλιστεί τα απαιτούμενα μέτρα ατομικής προστασίας εργατών και εργαζομένων στους κρίσιμους τομείς όπως απορριμματοφόρα και τεχνικά έργα; Είναι ενημερωμένα και έτοιμα προς άμεση εφαρμογή τα σχέδια ασφάλειας και υγείας εργαζομένων και δημοτών; Έχει εξασφαλιστεί η απαραίτητη υλικοτεχνική υποδομή ασφαλείας; Είναι εξασφαλισμένες οι προδιαγραφές των οχημάτων του Δήμου; Ποια είναι η εξέλιξη των απαραίτητων παρεμβάσεων οδικής ασφάλειας στο Χαλάνδρι όπως σηματοδότες, διαβάσεις και πεζογέφυρες; Ο προληπτικός αντισεισμικός έλεγχος, τα κατάλληλα μέτρα προστασίας, και βέβαια η ενίσχυση του συστήματος ασφάλειας εγκαταστάσεων είναι εξαιρετικά σημαντικά, ώστε όλοι οι εργαζόμενοι και πολίτες να αισθάνονται ασφαλείς. Το θέμα της ασφάλειας εγκαταστάσεων είναι κύριας προτεραιότητας στο νέο πρόγραμμα δράσης μας, που έχει ως πυρήνα πρώτα το Χαλάνδρι και την ανάδειξη του σε κορυφαίο τόπο ποιότητας ζωής. Η δημοτική μας παράταξη, ως υπεύθυνη αντιπολίτευση, αναδεικνύει διαρκώς επί 4 έτη όλα τα ουσιαστικά ζητήματα της πόλης, και ειδικά αυτή της αναβάθμισης των υποδομών και της λειτουργίας του Δήμου. Για αυτό αποτελεί στην κοινωνία του Χαλανδρίου το βασικό δυναμικό νέο πόλο σύνθεσης προτάσεων και συσπείρωσης συμπολιτών μας, για την δημιουργία μιας νέας διαφορετικής φιλοσοφίας και πρότασης διοίκησης του Δήμου το 2023. Μακριά από επιφανειακές λογικές θεαθήναι, κομματικών φανατισμών και προσωπικών ανεκδιήγητων αντεγκλήσεων, που απορρίπτονται από την μεγάλη πλειοψηφία των συμπολιτών μας και δεν ανήκουν στην δημόσια ζωή της πόλης μας. Η δύναμη μας είναι η αγάπη για την πόλη, η συλλογική δημοκρατική πράξη, η σύνθεση άξιων ανθρώπων και τελικά η πίστη μας ότι μπορούμε καλύτερα για όλους. Εκ μέρους της δημοτικής μας παράταξης “Χαλάνδρι Ορίζοντας 2023”,Μάνος Κρανίδης, Πολιτικός Μηχανικός ΕΜΠ, MSc, Δημοτικός ΣύμβουλοςΥποψήφιος Δήμαρχος
