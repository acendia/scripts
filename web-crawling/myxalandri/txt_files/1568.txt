Title:
Επίδοξος ληστής - βιαστής στο Χαλάνδρι αυτοϊκανοποιήθηκε μπροστά σε 85χρονη
Description:
Όταν ο δράστης κατάλαβε ότι η γυναίκα δεν είχε να του δώσει λεφτά, της τράβηξε το εσώρουχο και προσπάθησε να τη βιάσει Αλλοδαπός ληστής - βιαστής εισέβαλε μέρα μεσημέρι σε διαμέρισμα στο Χαλάνδρι, κακοποίησε και προσπάθησε να βιάσει 85χρονη γυναίκα. Όμως δεν τα κατάφερε καθώς η γυναίκα έβαλε τις φωνές, κατέβηκε η κόρη της και ο ληστής το έβαλε στα πόδια. Μια ακόμη απίστευτη ιστορία ωμής βίας σε βάρος ανυπεράσπιστης γυναίκας που πλέον δεν μπορεί να προστατευτεί ούτε μέσα στο ίδιο της το σπίτι, το τελευταίο καταφύγιο των πολιτών, δείχνει με τον πιο χαρακτηριστικό τρόπο ότι η εγκληματικότητα βρίσκεται πλέον στο «κόκκινο» και έχει ξεπεράσει κάθε όριο. Το εφιαλτικό σκηνικό με θύμα την 85χρονη γυναίκα σημειώθηκε το μεσημέρι της Πέμπτης λίγο μετά τις 4. Η ηλικιωμένη που διαμένει στο ισόγειο διαμέρισμα του Χαλανδρίου άκουσε από το χώρο της κουζίνας θόρυβο. Πλησίασε και ανυποψίαστη ανοίξει την πόρτα. Αυτό ήταν και το λάθος της. Ένας άνδρας ψηλός, όπως τον περιέγραψε, μελαψός που μιλούσε σπαστά ελληνικά, όρμησε πάνω της και με τη βία την έσυρε στο υπνοδωμάτιο. Όλα όσα ακολούθησαν ήταν εφιαλτικά... Ο δράστης, ακινητοποίησε την γυναίκα και με ένα μαξιλάρι της πίεζε το πρόσωπο λέγοντας της «που είναι τα λεφτά». Στη συνέχεια όταν προφανώς κατάλαβε ότι η γυναίκα δεν είχε να του δώσει, της τράβηξε το εσώρουχο και προσπάθησε να τη βιάσει. Μάλιστα όπως η ίδια είπε στους αστυνομικούς αυτοϊκανοποιήθηκε. Η φασαρία που ακούστηκε ανησύχησε την κόρη του θύματος η οποία μένει σε διπλανό διαμέρισμα και η γυναίκα μπήκε μέσα στο σπίτι της μητέρας της για να δει τι συνέβαινε. Ήρθε αντιμέτωπη με τον δράστη ο οποίος την έσπρωξε, βγήκε έξω τρέχοντας και χάθηκε στα στενά της περιοχής. Σοκαρισμένη η 85χρονη στο Χαλάνδρι: «Με έριξε στο κρεβάτι, μου ξεκούμπωσε τη ρόμπα και προσπάθησε να με βιάσει» Στιγμές τρόμου έζησε μια 85χρονη γυναίκα, που αντιμετωπίζει σοβαρό πρόβλημα υγείας με την καρδιά της, το μεσημέρι της Πέμπτης μέσα στο ισόγειο διαμέρισμά της στο Χαλάνδρι. Η άτυχη γυναίκα περιέγραψε στο protothema.gr καρέ - καρέ πώς ένας νεαρός άντρας εισέβαλε μέσα στο σπίτι της, την οδήγησε με απειλές στο υπνοδωμάτιό της και στη συνέχεια προσπάθησε να τη βιάσει. Τρομοκρατημένη από όλα όσα έζησε δεν μπορεί να ξεχάσει τη μανία του δράστη που προσπαθούσε για αρκετή ώρα να ικανοποιήσει πάνω στο γερασμένο κορμί της, τις αρρωστημένες ορέξεις του. «Άνοιγα την πόρτα της κουζίνας για να ταΐσω τα γατάκια μου. Εκείνη τη στιγμή παρουσιάστηκε ξαφνικά ένας ψηλός, ξανθός άντρας με άρπαξε και μου είπε: «Πάμε στο κρεβάτι». Δεν μιλούσε πολύ καλά ελληνικά. Με τράβηξε με δύναμη, μου έκλεισε το στόμα», εξηγεί η ίδια. Τα λεπτά που θα ακολουθήσουν είναι εφιαλτικά: «Έδωσα πραγματική μάχη πάνω στο κρεβάτι μου. Φώναζα και χτυπιόμουν. Εκείνος μου είχε βάλει τα μαξιλάρια στο πρόσωπο μου και δεν μπορούσα να πάρω αναπνοή. Προσπαθούσε να ξεκουμπώσει τη ρόμπα μου για να κάνει τις... δουλειές του». Η φασαρία που ακούστηκε ανησύχησε την κόρη του θύματος και η γυναίκα μπήκε μέσα στο σπίτι της μητέρας της για να δει τι συνέβαινε. Ήρθε αντιμέτωπη με τον δράστη ο οποίος την έσπρωξε, βγήκε έξω τρέχοντας και χάθηκε στα στενά της περιοχής. «Με λέρωσε στα πόδια μου αλλά ευτυχώς εκείνη τη στιγμή χτύπησε το κουδούνι η κόρη μου που μένει στο πάνω διαμέρισμα. Αυτός τότε τρόμαξε παρά πολύ. Μου ζήτησε που είναι τα λεφτά και με παράτησε». Η 85χρονη γυναίκα προσπαθεί να ξεπεράσει το σοκ και ακόμη δεν μπορεί να πιστέψει πως κατάφερε να γλιτώσει. «Τι να σας πω; Πώς τα κατάφερα, τι πόλεμο έκανα μόνο εγώ ξέρω. Έχω και την καρδιά μου καταλαβαίνετε την αγωνία μου. Μετά με πήγαν στο νοσοκομείο. Ήταν ένας εφιάλτης! Εγώ δεν ζω πια. Τώρα πρέπει να μη βγαίνω ούτε έξω από την πόρτα. Είναι ισόγειο το σπίτι μου τι να κάνω; Έβαλα λουκέτα σε όλες τις πόρτες. Με λυπήθηκε ο θεός. Τι ζήλεψε από εμένα μια γριά γυναίκα εγώ είμαι γιαγιά του». Πηγή:&amp;nbsp;www.protothema.gr &amp;nbsp;
