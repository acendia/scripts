Title:
Στις πυρόπληκτες Αφίδνες το λεωφορείο της αλληλεγγύης του Δήμου Χαλανδρίου
Description:
Το λεωφορείο της Δημοτικής Συγκοινωνίας του Δήμου Χαλανδρίου γέμισε με την αγάπη και την αλληλεγγύη των Χαλανδραίων και έφτασε στις πυρόπληκτες Αφίδνες (Κιούρκα) του Δήμου Ωρωπού, την Πέμπτη 19 Αυγούστου 2021. Την προηγουμένη ημέρα, εργαζόμενοι του Δήμου, εθελοντές και αιρετοί φόρτωσαν στο λεωφορείο νερά, γάλατα, ξηρά τροφή, ζυμαρικά, ρύζι καθώς και χαρτικά, είδη καθαρισμού και είδη υγιεινής. Την αποστολή συνόδευσαν εκ μέρους του Δήμου Χαλανδρίου οι αντιδήμαρχοι Κώστας Γερολυμάτος και Χάρης Μαυρουδής καθώς και ο εντεταλμένος σύμβουλος Δημήτρης Χριστουλάκης ενώ τη βοήθεια παρέλαβε ο κοινοτάρχης Αφιδνών Ανδρέας Θεοδωρακόπουλος. Το προηγούμενο διάστημα, χάρη στην άμεση ανταπόκριση των Χαλανδραίων στο κάλεσμα του Δήμου, αντίστοιχη βοήθεια παραδόθηκε στις Ροβιές της Εύβοιας και σε χωριά της Γορτυνίας.
