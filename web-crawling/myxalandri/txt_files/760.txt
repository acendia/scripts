Title:
Ήρθε η ώρα για το 12ο Μαθητικό Φεστιβάλ Χαλανδρίου!
Description:
Το Δ.Σ. της Ένωσης Συλλόγων Γονέων Μαθητών Χαλανδρίου διοργανώνει το 12ο Μαθητικό Φεστιβάλ Χαλανδρίου. Αναλυτικά η ανακοίνωση: Με σύνθημα τη φράση του Νίκου Καζαντζάκη “Φτάσε όπου δεν μπορείς παιδί μου!” και στέλνοντας μήνυμα στα παιδιά μας να τολμούν, να κάνουν μεγάλα όνειρα και να κοπιάζουν για την πραγματοποίησή τους, κάνουμε φέτος τη δική μας υπέρβαση: οι εκδηλώσεις ξεκινούν στις 6 Μαΐου και τελειώνουν στις 18 Ιουνίου 2023. Το φεστιβάλ αρχίζει με τα αθλητικά δρώμενα (τουρνουά μπάσκετ), που θα διεξαχθούν το διήμερο 6-7 Μαΐου στο Δημοτικό Αθλητικό Κέντρο &quot;Μάρκος Παπαδάκης&quot;, συνεχίζεται με τα καλλιτεχνικά δρώμενα, που θα πραγματοποιηθούν το τριήμερο 9-11 Ιουνίου στο Ευριπίδειο Θέατρο της Ρεματιάς, και ολοκληρώνεται με την έκθεση μαθητικής δημιουργίας και τη συναυλία μαθητικών - νεανικών μουσικών συγκροτημάτων, που θα παρουσιαστούν το διήμερο 17-18 Ιουνίου στην Κεντρική Πλατεία Χαλανδρίου. Ευχαριστούμε θερμά τον Σύλλογο Γονέων του 9ου Δημοτικού Σχολείου Χαλανδρίου για τον σχεδιασμό της αφίσας καθώς και τον Δήμο Χαλανδρίου για την έμπρακτη υποστήριξή του. Ένα μεγάλο ευχαριστώ οφείλουμε, επίσης, στην οργανωτική επιτροπή και σε όλους τους συμμετέχοντες -μαθητές, μαθήτριες, εκπαιδευτικούς και γονείς- χωρίς τη συμβολή των οποίων, το &quot;όνειρο&quot; του φετινού φεστιβάλ θα είχε μείνει ακόμη στα χαρτιά. Ετοιμαστείτε λοιπόν και ξεκινάμε! ΠΡΟΓΡΑΜΜΑ Τουρνουά μπάσκετ - Δημοτικό Αθλητικό Κέντρο &quot;Μάρκος Παπαδάκης&quot; Σάββατο 6/5/2023 17:00-17:30   5ο Δημοτικό - 16ο Δημοτικό (1ος όμιλος) 17:40-18:10   2ο Δημοτικό - 3ο Δημοτικό (2ος όμιλος) 18:20-18:50   5ο Δημοτικό - 7ο Δημοτικό Α (1ος όμιλος) 19:00-19:30   2ο Δημοτικό - 7ο Δημοτικό Β (2ος όμιλος) 19:40-20:10   7ο Δημοτικό Α - 16ο Δημοτικό (1ος όμιλος) 20:20-20:50   3ο Δημοτικό - 7ο Δημοτικό Β (2ος όμιλος) Κυριακή 7/5/2023 17:00-17:30   3η ομάδα 1ου ομίλου - 3η ομάδα 2ου ομίλου 17:40-18:10   2η ομάδα 1ου ομίλου - 2η ομάδα 2ου ομίλου 18:20-18:50   1η ομάδα 1ου ομίλου - 1η ομάδα 2ου ομίλου 19:00-20:00   Απονομές - συνεντεύξεις Θα ακολουθήσει η ανακοίνωση του προγράμματος για τα καλλιτεχνικά δρώμενα, την έκθεση μαθητικής δημιουργίας και τη συναυλία μαθητικών - νεανικών μουσικών συγκροτημάτων.  
