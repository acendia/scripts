Title:
Το Χαλάνδρι γιορτάζει την Παγκόσμια Ημέρα Περιβάλλοντος με το 2ο HIDRANT festival
Description:
To 2o HIDRANT festival, στο πλαίσιο του ευρωπαϊκού προγράμματος Cultural Hidrant, τιμάει την Παγκόσμια Ημέρα Περιβάλλοντος, στις 5 Ιουνίου, με ένα πρόγραμμα ολοήμερων δράσεων γύρω από τη Ρεματιά και το Αδριάνειο Υδραγωγείο. Το πρόγραμμα περιλαμβάνει περίπατο και καθαρισμό στις όχθες της Ρεματιάς, ιστορικό περίπατο στις συνοικίες του Παλιού και Νέου Συνοικισμού του Χαλανδρίου, και γλέντι με φαγητό, μουσική και παραδοσιακούς χορούς στο πάρκο Καλλισθενικής. Στόχος τους είναι η γνωριμία, ευαισθητοποίηση και ενεργή συμμετοχή των κατοίκων στην προστασία του περιβάλλοντος αλλά και διαμόρφωσης της ιστορίας και συλλογικής μνήμης της πόλης του Χαλανδρίου. Οι δράσεις συνδιοργανώνονται στα πλαίσια του προγράμματος αστικής καινοτομίας Cultural HIDRANT από τον Σύλλογο Προστασίας Περιβάλλοντος και Ρεματιάς Πεντέλης - Χαλανδρίου, από τον Φυσιολατρικό Πεζοπορικό Σύλλογο Χαλανδρίου «Ο Ευριπίδης» - Πεζοπόροι Χαλανδρίου, από την Ομάδα Προφορικής Ιστορίας Δήμου Χαλανδρίου, από το Εθνομουσικολογικό Ίδρυμα Π. Γ. Ζήση και τον Δήμο Χαλανδρίου. ΑΝΑΛΥΤΙΚΟ ΠΡΟΓΡΑΜΜΑ ΔΡΑΣΕΩΝ - ΚΥΡΙΑΚΗ 5 ΙΟΥΝΙΟΥ 2022 10:00, Πλάτωμα Προφ. Ηλία (Ρεματιά) «Περιβαλλοντικός περίπατος και καθαρισμός της Ρεματιάς» Εκκινούμε από το πλάτωμα του Προφήτη Ηλία στη Ρεματιά και προχωράμε καθαρίζοντας τις όχθες της Ρεματιάς προς την οδό Φραγκοκλησιάς. 12:30, Φραγκοκλησιάς και Πεντέλης«Πότισμα και περιποίηση αναδασωτέου χώρου» Περιποιούμαστε τα δέντρα του πρόσφατα αναδασωτέου χώρου στην οδό Φραγκοκλησιάς. Οι δράσεις της πρωϊνής ζώνης συνδιοργανώνονται από τον Σύλλογο Προστασίας της Ρεματιάς, τους Πεζοπόρους Χαλανδρίου και τον Δήμο Χαλανδρίου. 19:00, Ηρώο Κεντρικής πλατείας Χαλανδρίου«Ιστορικός και Πολιτιστικός περίπατος»Περπατάμε στους δρόμους της πόλης μέχρι την οδό Ελ Αλαμέιν, θυμόμαστε και μαθαίνουμε για τον Παλιό και Νέο Συνοικισμό της πόλης μας και για το Αδριάνειο Υδραγωγείο. Διοργάνωση Ομάδα Προφορικής Ιστορίας Δήμου Χαλανδρίου και Δήμος Χαλανδρίου. 21.00, Πάρκο Καλλισθενικής (Συνοικισμός)«Παραδοσιακοί χοροί και λαϊκό γλέντι»  Η ημέρα θα κλείσει με φαγητό, μουσική και χορό για όλες και όλους. Το χορευτικό συγκρότημα του Εθνομουσικολογικού Ιδρύματος Ζήση θα μας παρουσιάσει παραδοσιακούς χορούς, και θα απολαύσουμε λαϊκή μουσική από την ορχήστρα του Γιάννη Παυλόπουλου μαζί με λαχταριστούς μεζέδες.Διοργάνωση Ίδρυμα Π. Ζήση και Δήμος Χαλανδρίου. Σας περιμένουμε με χαρά!  
