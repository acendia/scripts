Title:
Κατάληψη στο 3ο Λύκειο Χαλανδρίου λόγω κατάργησης τμήματος κατεύθυνσης
Description:
Σε κατάληψη του σχολείου τους προχώρησαν οι μαθητές του 3ου ΓΕΛ Χαλανδρίου θέλοντας να αντιταχθούν στην απόφαση του Υπουργείου Παιδείας να καταργήσει, για λόγους εξοικονόμησης πόρων και χαρακτηρίζοντας τα ως &quot;ολιγομελή&quot; (λιγότερο από 20 μαθητές) τμήματα κατευθύνσεων σε πολλά Λύκεια της χώρας. Μεταξύ των τμημάτων που καταργούνται είναι και το τμήμα κατεύθυνσης Φυσικών Επιστημών του 3ου ΓΕΛ, υποχρεώνοντας τους μαθητές της κατεύθυνσης αυτής, λίγους μήνες πριν τις Πανελλαδικές εξετάσεις, είτε να αλλάξουν σχολικό περιβάλλον είτε να αλλάξουν κατεύθυνση. Η Ένωση Γονέων Χαλανδρίου στέκεται αλληλέγγυα στον δίκαιο αγώνα των μαθητών και ζητά να καταργηθεί κάθε διάταξη νόμου που οδηγεί σε κατάργηση τμημάτων σχολείων καθώς και να δημιουργηθούν άμεσα όλες οι απαραίτητες οργανικές θέσεις εκπαιδευτικών για τη στήριξη των τμημάτων αυτών. &amp;nbsp;&amp;nbsp;
