Title:
ΠΑΚ Χαλανδρίου: 1ο PAK Summer Camp με τον Milos Pavlicevic
Description:
Το Πρότυπο Αθλητικό Κέντρο Χαλανδρίου διοργανώνει το 1ο PAK Summer Camp σε δύο περιόδους. Αναλυτικά η ανακοίνωση:  Σας ενημερώνουμε ότι στο πλαίσιο αναβάθμισης των υπηρεσιών μας θα πραγματοποιηθεί το πρώτο PAK Summer Camp σε δύο περιόδους (19-22/6 και 26-29/6) σε συνεργασία με τον Milos Pavlicevic! Ο Milos Pavlicevic έχει υπάρξει αθλητής κορυφαίου επιπέδου με πλούσιες παραστάσεις από τις υψηλότερες κατηγορίες στην Ελλάδα, ενώ πάντα βρισκόταν ανάμεσα στους καλύτερους σουτέρ των εθνικών κατηγοριών. Ως προπονητής εξειδικεύεται στην εκμάθηση των βασικών στις αναπτυξιακές ηλικίες. Το PAK Summer Camp απευθύνεται σε αθλητές γεννημένους από 2005 έως και 2012. Πρόκειται για τέσσερις 3ωρες απογευματινές εντατικές προπονήσεις ανά περίοδο και θα περιλαμβάνουν στοχευμένες ασκήσεις βελτίωσης φυσικής κατάστασης και ατομικών δεξιοτήτων. Για τους αθλητές που θα συμμετάσχουν θα πραγματοποιηθούν δωρεάν πελματογραφήματα και επίσης θα παραλάβουν καρτέλα αξιολόγησης και προπονητικό t-shirt, ενώ θα υπάρξει περιορισμένος αριθμός συμμετοχών. Ευχαριστούμε θερμά τους υποστηρικτές μας, την εταιρεία απολυμάνσεων Protect, το Μini market Antοnis και την εταιρεία Health and Step, που θα προσφέρει τα δωρεάν πελματογραφήματα στους αθλητές. Η Health and step δραστηριοποιείται στον χώρο της πρόληψης και αποκατάστασης μυοσκελετικών παθήσεων, συμπεριλαμβανομένων των προβλημάτων του άκρου πόδα και του πέλματος από το 2002 με επιστημονική επάρκεια, συνέπεια και υπευθυνότητα, χρησιμοποιώντας τα πλέον σύγχρονα μέσα κατέχοντας μία από τις υψηλότερες θέσεις του κλάδου. Η Health and Step είναι πιστοποιημένη από τον Ε.Ο.Φ, τα προϊόντα της φέρουν σήμα ISO, CE και έχουν υπουργική απόφαση (ΔΥ8δ/Γ.Π.οικ 130648/30-8-2009). Για περισσότερες πληροφορίες και αιτήσεις συμμετοχής μπορείτε να απευθυνθείτε στα τηλέφωνα 698-5123639 (προπονητής καλαθοσφαίρισης Ανδρών και Παίδων Π.Α.Κ. Χαλανδρίου κ. Παναγιώτης Τσόκας) και στα γραφεία του συλλόγου 210-6717300 (Κυδωνίας 18 &amp;amp; Μεθώνης, Χαλάνδρι). Facebook: Πρότυπο Αθλητικό Κέντρο Χαλανδρίου. Μπάσκετ για κορίτσια Στα πλαίσια δημιουργίας του πρώτου τμήματος καλαθοσφαίρισης για κορίτσια 8-12 ετών στο Πρότυπο Αθλητικό Κέντρο Χαλανδρίου, το ΠΑΚ προσφέρει τη δυνατότητα δωρεάν δοκιμαστικών προπονήσεων για το διάστημα 13/5-11/6. Για περισσότερες πληροφορίες μπορείτε να απευθυνθείτε στα τηλέφωνα: 210-6717300 &amp;amp; 697-4908216 (υπεύθυνος μπάσκετ κ. Βασίλης Διαμαντής) και στα γραφεία του συλλόγου (Κυδωνίας 18 &amp;amp; Μεθώνης, Χαλάνδρι).  
