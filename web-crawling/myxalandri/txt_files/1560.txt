Title:
Αστυνομικοί του Τμήματος Ασφαλείας Χαλανδρίου συνέλαβαν ληστή
Description:
Συνελήφθη από αστυνομικούς του Τμήματος Ασφαλείας Χαλανδρίου, ένας 31χρονος ημεδαπός για ληστείες σε πεζούς και κλοπές από οικίες. Όπως εξακριβώθηκε από την έρευνα, τουλάχιστον από τετραμήνου, ο δράστης μαζί με άγνωστους συνεργούς του που αναζητούνται, διέπρατταν ληστείες σε βάρος πεζών και διαρρήξεις σε οικίες σε διάφορες περιοχές της Αττικής. Εισέρχονταν πρωινές και βραδινές ώρες σε διαμερίσματα και οικίες, παραβιάζοντας πόρτες και παράθυρα και αφού ερευνούσαν τους χώρους, αφαιρούσαν κοσμήματα, χρυσαφικά, χρήματα, διάφορα τιμαλφή καθώς και ηλεκτρικές και ηλεκτρονικές συσκευές. Από την έρευνα που διενεργήθηκε από το Τμήμα Ασφαλείας Χαλανδρίου μέχρι στιγμής, έχουν εξιχνιασθεί 3 περιπτώσεις ληστειών και πέντε 5 περιπτώσεις κλοπών, ενώ η έρευνα συνεχίζεται. Ο συλληφθείς οδηγήθηκε στον Εισαγγελέα Πλημμελειοδικών Αθηνών ο οποίος τον παρέπεμψε στον Ανακριτή. &amp;nbsp;
