Title:
“For Women”: Μουσική παράσταση με θέμα τη γυναίκα από τους Toubanaki 5tet &amp; Chorus Ensemble, στη Ρεματιά
Description:
Τη μουσική παράσταση «For Women», με τραγούδια και ιστορίες από όλο τον κόσμο με θέμα τη γυναίκα, παρουσιάζoυν στο Φεστιβάλ Ρεματιάς 2023 - Νύχτες Αλληλεγγύης, την Τρίτη 18 Ιουλίου, οι Toubanaki 5tet &amp;amp; Chorus Ensemble. Η παράσταση For Women δημιουργήθηκε από τη World Jazz βοκαλίστρια και ερευνήτρια Αγγελική Τουμπανάκη με στόχο να τιμήσει και να αφηγηθεί τις ιστορίες ξεχωριστών γυναικών που ενέπνευσαν συνθέτες ανά τον κόσμο και έγιναν τραγούδια στις μουσικές παραδόσεις των λαών. Όπως σημειώνει η ίδια, «οι λέξεις των τραγουδιών, οι ιστορίες αυτών των γυναικών, μας αφυπνίζουν, μας εμπνέουν. Η κοινή δόνηση και παλμός, η πολυφωνία, ο χορός των σωμάτων, λειτουργεί ενωτικά, εξυψώνει και δυναμώνει τις ψυχές όλων μας». Η παράσταση αποτελεί μια ξεχωριστή καλλιτεχνική αφήγηση «αφιερωμένη στη Γυναίκα, των τόπων και των χρόνων», όπου η μουσική συνδιαλέγεται με άλλες μορφές τέχνης, όπως αυτή του θεάτρου και της ποίησης, οι ήχοι διαπερνούν τα σώματα και η κίνηση γίνεται στοιχείo της μουσικής δραματουργίας, ενώ ο ειδικά σχεδιασμένος φωτισμός, ακολουθεί το ρυθμό της αφήγησης, Δεκατρείς καλλιτέχνες επί σκηνής, δεξιοτέχνες της παραδοσιακής και τζαζ μουσικής, βοκαλίστριες ηθοποιοί, χορευτές δημιουργούν ένα πολυδιάστατο σύμπαν, με φυσικούς και ηλεκτρονικούς ήχους, λούπες και πολυφωνίες. Ενώνουν ετερογενείς μουσικές, αυτοσχεδιάζουν και αλληλεπιδρούν φτιάχνοντας έναν κόσμο, αφιερωμένο στη γυναίκα την άχρονη και διαχρονική. Παρουσιάζουν τραγούδια για γυναίκες ελεύθερες πέρα από τα όρια των στερεοτύπων: πειρατίνες, μάγισσες, γυναίκες παθιασμένες, αιρετικές, ονειροπόλες και πρωτοπόρες, γυναίκες που ερωτεύονται, που πονούν, που θρηνούν, που ονειρεύονται, που επαναστατούν και ανασταίνονται. Στο πλαίσιο της εκδήλωσης θα τιμηθεί η μνήμη μιας ξεχωριστής γυναίκας, της Καλλιόπης Μουστάκα-Αετοπούλου, δωρήτριας στην πόλη του σπιτιού της, το οποίο φιλοξενεί, σύμφωνα με την επιθυμία της, το Αετοπούλειο Πολιτιστικό Κέντρο. Toubanaki 5tet &amp;amp; Vocal Ensemble Το Toubanaki 5tet αποτελείται από πέντε διακεκριμένους μουσικούς της jazz και παραδοσιακής μουσικής σκηνής της Ελλάδας, μόνιμους συνεργάτες της βοκαλίστριας - ερευνήτριας Αγγελικής Τουμπανάκη. Μαζί δημιουργούν ένα πολυδιάστατο ηχητικό περιβάλλον με φυσικούς και ηλεκτρονικούς ήχους, λούπες και πολυφωνίες, αυτοσχεδιάζουν και ενώνουν ετερογενείς μουσικές.To γυναικείο Chorus Ensemble που δημιουργήθηκε από την Αγγελική Τουμπανάκη για την παράσταση For Women, έχει πηγή έμπνευσης και σημείο αναφοράς τον χορό του αρχαίου ελληνικού θεάτρου. Χρησιμοποιεί παράλληλα, για τη μουσική δράση και την αφήγηση, κρουστά, σύγχρονους βοκαλισμούς και “body music”. Η χορικότητα εκφράζει την φωνή της γυναίκας και τη συλλογική της ταυτότητα από το αρχαίο δράμα, σε όλη την πορεία της παράδοσης μέχρι και τη σύγχρονη φωνητική σύνθεση. Συντελεστές της παράστασης - Toubanaki 5tet &amp;amp; Chorus Ensemble: Γιώργος Μακρής | γκάιντα, φλογέρες, καβάλ Γρηγόρης Ντάνης | κιθάραΑπόστολος Καλτσάς | μπάσο, loopsΗλίας Δουμάνης | τύμπανα, pads, sound design Αγγελική Τουμπανάκη | φωνή, loops, Fx For Women Vocal Ensemble (αλφαβητικά): Βακάλη Γεωργία Γαΐτη ΘέκλαΚαραμέρη ΧρυσιάνναΜπασακάρου ΑλκμήνηΚωνσταντέλλου ΒασιλικήΠαπαθανασίου ΜαριάνναΠροκοπίου ΖωήΣαββάκη Θεοδοσία Σκηνοθετική επιμέλεια: Ελένη Ευθυμίου Φωνητική προετοιμασία του φωνητικού συνόλου: Αγγελική Τουμπανάκη &amp;amp; Ζωή Προκοπίου Ενορχήστρωση κρουστών του φωνητικού συνόλου: Πέτρος Κούρτης Χορογραφίες - επιμέλεια Κίνησης: Λαμπρινή Γκόλια Σχεδιασμός και χειρισμός Φωτισμού: Μαρία Βενετάκη Επιμέλεια και χειρισμός ήχου: Πασχάλης Κολέντσης Με τη συνεργασία της θεραπευτικής κοινότητας ΚΕΘΕΑ ΠΑΡΕΜΒΑΣΗ (εργαστήριο μουσικών κρουστών οργάνων, μουσική ομάδα «Κρουστοδίας») Ευριπίδειο Θέατρο ΡεματιάςΠεζόδρομος Προφήτη Ηλία, Πολύδροσο Χαλανδρίου Ελεύθερη είσοδος μόνο με δελτίο εισόδου από το viva.gr (SOLD OUT) Ώρα έναρξης: 9:00 μ.μ. Αντί εισιτηρίου στις παραστάσεις με ελεύθερη είσοδο, προαιρετική συνεισφορά σε τρόφιμα, φάρμακα και άλλα είδη πρώτης ανάγκης για τους πρόσφυγες και τις κοινωνικές δομές της πόλης.  
