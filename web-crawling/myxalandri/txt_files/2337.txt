Title:
Στο πλευρό των πυρόπληκτων της Γορτυνίας ο Δήμος Χαλανδρίου
Description:
Κοντά στους πυρόπληκτους της Γορτυνίας βρέθηκε ο Δήμος Χαλανδρίου, την Τετάρτη 11 Αυγούστου 2021, για να παραδώσει εμφιαλωμένα νερά στα χωριά Πυρρής και Λώτι. Την αντιδήμαρχο Έλενα Χριστούλη υποδέχτηκε ο πρόεδρος της κοινότητας Πυρρή, Γιάννης Στρίκος, ο οποίος ευχαρίστησε τον Δήμο Χαλανδρίου και τους πολίτες για την άμεση κινητοποίηση και τη συμπαράσταση. «Τη μια μέρα στη Βόρεια Εύβοια, την άλλη μέρα στη Γορτυνία. Ο Δήμος και οι πολίτες του Χαλανδρίου βρισκόμαστε εκεί που υπάρχει ανάγκη. Μένουμε σταθερά στον δρόμο της αλληλεγγύης. Η συγκέντρωση αναγκαίων ειδών για τους πυρόπληκτους συνεχίζεται. Παρακαλούμε τους πολίτες να ενημερώνονται από το site του Δήμου για τα χρειαζούμενα κάθε φορά. Στην παρούσα φάση οι τοπικές κοινωνίες ζητούν περισσότερο μάσκες, σακούλες απορριμμάτων, γάντια κήπου, σκούπες και σφουγγαρίστρες», σημείωσε η κ. Έλενα Χριστούλη. Συνεχίζουμε τη συλλογή ειδών πρώτης ανάγκηςΣυνεχίζουμε στον δρόμο της αλληλεγγύης
