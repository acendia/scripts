Title:
Ψήφισμα του Δημοτικού Συμβουλίου Χαλανδρίου για τη μετεγκατάσταση καζίνο στο Μαρούσι
Description:
Το Δημοτικό Συμβούλιο Χαλανδρίου κατά την έκτακτη Συνεδρίασή του την Πέμπτη 15 Νοεμβρίου 2018, αποφάσισε κατά πλειοψηφία την έκδοση ψηφίσματος για την επικείμενη εγκατάσταση καζίνο στα διοικητικά όρια του Δήμου Αμαρουσίου. Μειοψήφησαν&amp;nbsp;οι κ.κ. Ε. Ανδρεόπουλος, Α. Καζάνη, Ν. Πράσσος, Κ. Καρατζά, Γ. Θωμάς, Γ. Καλομοίρης, Χ. Μάζη, Χ. Κασίμης, Γ. Λιερός, Α. Κιούσης, Θ. Αλεξίου, Α. Ευσταθίου, Κ. Φασίτσα. Το ψήφισμα: Το Δημοτικό Συμβούλιο Χαλανδρίου εκφράζει την κατηγορηματική του αντίθεση στην απαράδεκτη κυβερνητική απόφαση για μετεγκατάσταση του καζίνο της Πάρνηθας στο κτήμα «Δηλαβέρη» του γειτονικού Δήμου Αμαρουσίου και σε ελάχιστη απόσταση από τα όρια της πόλης μας. Η σχεδιαζόμενη κατασκευή της ιδιωτικής πόλης των ξενοδοχείων και των καζίνο θα επιβαρύνει ακόμη περισσότερο τις περιοχές κατοικίες, υποβαθμίζοντας περαιτέρω την ποιότητα ζωής των κατοίκων με τις κυκλοφοριακές και περιβαλλοντολογικές επιπτώσεις που θα επιφέρουν σε μια ιδιαίτερα κορεσμένη περιοχή. Εκφράζουμε επιπλέον την ρητή μας αντίθεση στη λογική της ηθικής νομιμοποίησης του τζόγου και την προώθηση του «οράματος» του εύκολου πλουτισμού ως ατομικής διεξόδου στο αδιέξοδο που δημιουργεί η οικονομική κρίση και οι μνημονιακές πολιτικές. Οι πόλεις μας έχουν ανάγκη από χώρους προώθησης της πραγματικής παραγωγής και της τεχνολογικής καινοτομίας. Έχουν ανάγκη από χώρους πολιτισμού δημιουργίας και μαζικού αθλητισμού, ικανών να συμβάλλουν στην αποφόρτιση της περιβαλλοντολογικής υποβάθμισης και την καλλιέργεια δημιουργικών αγωνιστικών προτύπων για την νέα γενιά. Καλούμε την κυβέρνηση να αποσύρει άμεσα το ειδικό χωρικό σχέδιο. Εκφράζει την έντονη αντίθεσή του στη μεταφορά του «καζίνο της Πάρνηθας» στη συγκεκριμένη περιοχή αλλά και γενικά στη λογική «κάθε περιφέρεια με το καζίνο της». Απαιτεί τη ριζική τροποποίηση του νόμου 4269/14, που επιτρέπει την ιδιωτική πολεοδόμηση, μέσω των Ε.Χ.Σ. καθώς και του Ρυθμιστικού Σχεδίου Αθήνας (ν.4277/14), που χαρακτηρίζει την περιοχή μας «πόλο υπερτοπικής ανάπτυξης και διαδημοτικό κέντρο ευρείας ακτινοβολίας». Αντιπροσωπεία του Δημοτικού Συμβουλίου θα παραστεί στη συνεδρίαση της επιτροπής του ΥΠΕΝ, την Παρασκευή 16/11/18, και να απαιτήσει, να μην γίνει δεκτό το αίτημα της εταιρείας για έγκριση Ε.Χ.Σ. για την μεταφορά του καζίνο στο Μαρούσι. Να ενημερωθούν οι κάτοικοι του Χαλανδρίου και να αναρτηθούν αεροπανό στην περιοχή της Ριζαρείου και του συνοικισμού. Να υπάρξει κλιμάκωση των κινητοποιήσεων, εάν δεν απορριφθεί το αίτημα της εταιρείας για την μεταφορά του καζίνο στο Μαρούσι. Να υπάρξει συντονισμός με τους όμορους δήμους: Αμαρουσίου και Φιλοθέης-Ψυχικού.&amp;nbsp; Η Απόφαση 530/2018 της υπ&#039; αριθμ. 23ης/2018 Έκτακτης Συνεδρίασης του Δημοτικού Συμβουλίου Χαλανδρίου για την επικείμενη εγκατάσταση καζίνο στα διοικητικά όρια του Δήμου Αμαρουσίου &amp;nbsp;
