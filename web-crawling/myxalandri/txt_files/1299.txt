Title:
Φθινοπωριάζει σιγά σιγά στο Χαλάνδρι
Description:
Μετά τις καταιγίδες, που εκδηλώθηκαν κατά τις τελευταίες ημέρες του Αυγούστου, οι οποίες, επηρέασαν ιδιαίτερα το Χαλάνδρι αφήνοντας μεγάλα ύψη βροχής που, σημειώθηκαν, με μεγάλη ένταση, ο καιρός, κινείται σε &quot;ήπιους ρυθμούς&quot; απ&#039; όλες τις απόψεις. Το &quot;αποκαλόκαιρο&quot; κύλησε ομαλά χωρίς μεγάλες ζέστες, έντονα φαινόμενα και σφοδρούς ανέμους και οι πρώτες εβδομάδες του Φθινοπώρου, εξελίσσονται χωρίς αξιόλογα φαινόμενα, με τη συννεφιά για μικρά χρονικά διαστήματα να καλύπτει μεγάλο μέρος του ουρανού και με κυρίαρχο στοιχείο την επικράτηση βορείων ανέμων με μέτριες εντάσεις οι οποίοι συγκρατούν τη θερμοκρασία κοντά στις κλιματικές τιμές. Η μετάβαση στο &quot;βαθύ Φθινόπωρο&quot;, προβλέπεται, επίσης, ομαλή, στο Χαλάνδρι, χωρίς, με τα τωρινά στοιχεία, να προβλέπονται έντονα φαινόμενα κατά το 2ο δεκαήμερο του μήνα. Σε γενικές γραμμές, η &quot;καιρική ατζέντα&quot;, περιλαμβάνει: Την Πέμπτη (13/10), μία ηλιόλουστη ημέρα με διάσπαρτες νεφώσεις κατά διαστήματα, κυρίως μετά το μεσημέρι, βορειοανατολικούς ανέμους έως 5bf και θερμοκρασία μεταξύ 15°C και 23°C.  Την Παρασκευή (14/10), ένα άκρως φθινοπωρινό &quot;σκηνικό&quot;, με πυκνή συννεφιά οι οποία, κατά διαστήματα (ιδιαίτερα το μεσημέρι και το απόγευμα) θα προκαλέσει βροχή ποτιστικού χαρακτήρα. Μικρή πιθανότητα να εκδηλωθεί παροδική καταιγίδα. Οι άνεμοι θα πνέουν από βορειοανατολική διεύθυνση 3-4bf, από το βράδυ έως 5bf και η θερμοκρασία, σε αισθητή πτώση, θα κυμανθεί από 15°C έως 18°C.  Το Σαββατοκύριακο (15-16/10), θα ξεκινήσει με αρκετά ψυχρό, νεφελώδη και ανεμώδη καιρό. Το Σάββατο, η συννεφιά, μέχρι το μεσημέρι του Σαββάτου, θα είναι αρκετά πυκνή και ενδέχεται να προκαλέσει ψιλόβροχο, κατά διαστήματα ενώ από το απόγευμα της ημέρας θα αρχίσει να αραιώνει και τα διαστήματα με ηλιοφάνεια να αυξάνονται. Η Κυριακή, με τα τωρινά στοιχεία, θα είναι &quot;ηλιόλουστη&quot; με λίγες διάσπαρτες νεφώσεις. Και τις δύο ημέρες θα επικρατούν ενισχυμένοι Βοριάδες 4-6bf. Η θερμοκρασία, το Σάββατο θα κυμανθεί από 14°C έως 18°C και την Κυριακή από 14°C έως 20°C. Σύμφωνα με τα διαθέσιμα προγνωστικά στοιχεία, η επόμενη εβδομάδα θα εξελιχθεί με ήπιες καιρικές συνθήκες, μεγάλα διαστήματα με ηλιοφάνεια και άνοδο της θερμοκρασίας η οποία, στο Χαλάνδρι, είναι πιθανό να ξεπεράσει τους 25°C και να προσεγγίζει και τους 30°C. Όπως όλα δείχνουν, λοιπόν, η μετάβαση στον &quot;πυρήνα του Φθινοπώρου&quot; γίνεται με πολύ αργά βήματα και ο καιρός θα προσφέρει ευκαιρίες για εξορμήσεις και, γιατί όχι, και για μπάνια στη θάλασσα, η οποία είναι, ακόμα, σχετικά ζεστή (θερμοκρασία κοντά στους 20 - 22°C, όσο, δηλαδή στις αρχές Ιουνίου). Καλό υπόλοιπο εβδομάδας και καλό Σαββατοκύριακο!  Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr
