Title:
O Ιωακειμίδης υποψήφιος στην Περιφέρεια Αττικής
Description:
Ο επί 7 θητείες (κατέχει το ρεκόρ όλης της Ελλάδας) Δήμαρχος Νίκαιας Αγίου Ιωάννου Ρέντη κ. Γιώργος Ιωακειμίδης φέρεται ότι θα είναι τελικά ο αντίπαλος του κ. Πατούλη στην Περιφέρεια Αττικής. Ο κ. Ιωακειμίδης έχει δηλώσει ενδιαφέρον και έχει ανοίξει έναν μεγάλο κύκλο συζητήσεων ανίχνευσης προθέσεων στους κοινωνικούς, αυτοδιοικητικούς και κομματικούς χώρους. Είναι γνωστό ότι ο κ. Ιωακειμίδης είναι ακομμάτιστος. Τόσο στις εκλογές της Κεντρικής Ενωσης Δήμων Ελλάδος όσο και στις εκλογές της Περιφερειακής Ενωσης Δήμων Αττικής είχε φτιάξει δικό του ψηφοδέλτιο με δημάρχους από όλους του κομματικούς χώρους και είχε κατέβει αντίπαλος σε όλα τα κομματικά ψηφοδέλτια. Η ουσία όμως είναι ότι δεν ανήκει σε κανένα κόμμα και αυτό του δίνει ένα μεγάλο πλεονέκτημα καθώς σε όλες τις δημοσκοπήσεις οι πολίτες απαντούν κατά 80% περίπου ότι προτιμούν ακομμάτιστους υποψηφίους στην Αυτοδιοίκηση. Όπως δηλώνει και σήμερα δεν επιθυμεί να λάβει κομματικό χρίσμα, όμως, όπως φαίνεται τόσο ο ΣΥΡΙΖΑ, όσο και το ΠΑΣΟΚ, αλλά και άλλα μικρότερα κόμματα, δεν σχεδιάζουν να κατεβάσουν δικούς τους υποψήφιους και θα τον στηρίξουν βάζοντας στελέχη τους στο ψηφοδέλτιό του. Ο κ. Ιωακειμίδης έχει το όνομα του Πρύτανη στην Τοπική Αυτοδιοίκηση μεταξύ των δημάρχων, αλλά και του αδέκαστου, αφού μετά από 38 χρόνια διοίκησης δεν έχει ακουστεί το παραμικρό για την διαχείριση των οικονομικών στον δήμο του. Ο κ. Ιωακειμίδης παραμένει αδιάφθορος και άφθαρτος. Εξού και οι δημότες του, τόσο όταν ήταν δήμαρχος στον μικρό δήμο Αγ. Ι. Ρέντη όσο και όταν ενώθηκε με την τεράστια Νίκαια των 105.000 κατοίκων, του δίνουν την εντολή πάντα από τον πρώτο γύρο με ποσοστά ακόμη και άνω του 60%. Ως δήμαρχος έχει καταφέρει να αναμορφώσει στην κυριολεξία τις εργατικές συνοικίες της περιοχής με σύγχρονές υποδομές, πεζόδρομους και ποδηλατόδρομοιυς, αξιοποιήση δημόσιων χώρων και πολλά κοινωνικά προγράμματα. Καθώς το έργο του αποτελεί παράδειγμα για όλους τους δημάρχους δεν είναι λίγοι οι δήμαρχοι της Νέας Δημοκρατίας που ήδη δηλώνουν σχεδόν ανοιχτά ότι θα τον στηρίξουν και αυτοί ενισχύοντας έτσι το Αυτοδιοικητικό προφίλ που καλλιεργεί με συνέπεια τόσα χρόνια. Σύμφωνα με πληροφορίες του myota.gr οι πρώτες δημοσκοπήσεις είναι άκρως ενθαρρυντικές σε σημείο που ενδέχεται να έχουμε στην Αττική Περιφερειάρχη από την πρώτη Κυριακή. Όπως σχολίαζαν αυτοδιοικητικοί κύκλοι ο κ. Ιωακειμίδης δεν θα άφηνε τον δημαρχιακό θώκο αν δεν ήταν σίγουρος (όσο μπορεί να είναι κανείς) ότι θα αναλάβει νέα αυτοδιοικητικά καθήκοντα σε επίπεδα Περιφέρειας. Ο Γιώργος Ιωακειμίδης είναι Πτυχιούχος Σχολής Πολιτικών Μηχανικών του Εθνικού Μετσόβιου Πολυτεχνείου (Ε.Μ.Π.)Με δικό του Τεχνικό Γραφείο στο Ρέντη, ασχολήθηκε με μελέτες/κατασκευές και παράλληλα για 15 χρόνια, δίδαξε το μάθημα της «Αντισεισμικής Τεχνολογίας» στη Σχολή Πολιτικών Μηχανικών του Ε.Μ.Π.Το 1994 εκλέγεται Δήμαρχος Ρέντη.Έκτοτε και μέχρι σήμερα, (2019) υπηρετεί την Τοπική Αυτοδιοίκηση εκλεγόμενος επτά (7) συνεχόμενες φορές στο αξίωμα του Δημάρχου, αρχικά στο Δήμο Ρέντη και από το 2010 στον ενιαίο Δήμο Νίκαιας-Αγ. Ι. Ρέντη με ποσοστά 60% και άνω.Το 2014 επανεκλέγεται Δήμαρχος Νίκαιας – Αγ. Ι. Ρέντη με ποσοστό 62,3% στον Α΄ γύρο και τον Μάϊο του 2019 πάλι από τον Α΄ Γύρο, επανεκλέγεται με ποσοστό 65%.Διετέλεσε για περισσότερα από 20 χρόνια Πρόεδρος και μέλος όλων σχεδόν των επιτροπών της ΚΕΔΕ και των Διοικητικών Συμβουλίων της, μέλος του Δ.Σ. της ΕΕΤΑΑ και του Εθνικού Κέντρου Δημόσιας Διοίκησης και Αυτοδιοίκησης. (ΕΚΔΔΑ)Υπήρξε μέλος της 4μελούς αντιπροσωπίας της ΚΕΔΕ στην Ένωση Δήμων και Περιφερειών Ευρώπης (CERM) και εκπρόσωπος της ΚΕΔΕ στο Κογκρέσο Τοπικών και Περιφερειακών Αρχών (C.L.R.A.E.) του Συμβουλίου της Ευρώπης και υπεύθυνος για την Επιτροπή Τρεχουσών Υποθέσεων.Το 2011 και το 2014 εκλέγεται Αντιπρόεδρος στο Διοικητικό Συμβούλιο της Περιφερειακής Ένωσης Δήμων Αττικής (ΠΕΔΑ) και στο Διοικητικό Συμβούλιο της ΚΕΔΕ ως επικεφαλής ψηφοδελτίου Ανεξάρτητων Δημάρχων. Τον Ιανουάριο του 2018, ομόφωνα εκλέχτηκε Πρόεδρος του 25μελούς Διοικητικού Συμβουλίου της Περιφερειακής Ένωσης Δήμων Αττικής. Πηγή: www.myota.gr  
