Title:
Μήπως η σαλάτα σου σε παχαίνει; Ποιες ατασθαλίες κάνεις;
Description:
Σαλάτα. Μία λέξη χίλιες εικόνες. Αλήθεια εσένα τι έρχεται στο μυαλό σου με το άκουσμα της λέξης &quot;σαλάτα&quot;; Μία γαβάθα άνοστο μαρούλι; Ένα βαθύ πιάτο χωριάτικη με μπόλικη φέτα; Ένα μπολ με κοτοπουλάκι, παρμεζάνα τριμμένη, σος, καλαμπόκι, άντε και λίγο πρασινάδα; Τελικά η σαλάτα είναι μία διφορούμενη έννοια. Ειδικά τώρα το καλοκαίρι πολύ συχνά μπορεί να αντικαταστήσει ένα γεύμα, καθώς θεωρείται δροσερό και ελαφρύ πιάτο ό,τι πρέπει στις μέρες καύσωνα. Μπορεί όμως να αντικαταστήσει ένα γεύμα και οποιαδήποτε εποχή του χρόνου, όταν θέλεις να φας κάτι ελαφρύ και γρήγορο, είτε επειδή είσαι στη δουλειά, είτε επειδή το επόμενο γεύμα σου θα είναι πιο πλούσιο και θέλεις να κρατήσεις τις ισορροπίες, είτε επειδή νιώθεις ότι το έχεις παρακάνει και θέλεις κάπως να μειώσεις τις θερμίδες σου (λάθος). Και φυσικά η σαλάτα είναι το κύριο συνοδευτικό του φαγητού σου, αφού συνέχεια θα διαβάζεις: Μαζί με το γεύμα να καταναλώσεις και σαλάτα. Ποια σαλάτα όμως είναι &quot;σωστή&quot; για τις παραπάνω περιπτώσεις; Πότε η σαλάτα είναι πραγματικά υγιεινή και θρεπτική και με λίγες θερμίδες; Και επιτέλους, τι κάνεις λάθος και ενώ τρως πολλές σαλάτες δε νιώθεις ότι τρέφεσαι υγιεινά; Θα σου πω κάτι που λίγο πολύ ήδη γνωρίζεις: Λέγοντας σαλάτα εννοούμε πρασινάδα. Εννοούμε λαχανικά. Τα υπόλοιπα είναι πρόσθετα στη σαλάτα σου. Εδώ θα ήθελα να διευκρινίσω κάτι. Δεν &quot;δαιμονοποιούμε&quot; όλες αυτές τις τροφές, αν και κάποιες καλό θα ήταν να αποκλείονται από τη διατροφή σου. Όταν όμως επιλέγεις να φας μία σαλάτα, την επιλέγεις για τα θρεπτικά της συστατικά, όταν συνοδεύει το φαγητό σου πρέπει να είναι ελαφριά και όχι φορτωμένη, κι όταν την επιλέγεις σαν κυρίως γεύμα πρέπει να είναι χορταστική αλλά ελαφριά και να μην χάνει τη θρεπτική της αξία. Σε αυτό το πλαίσιο ακολουθούν και οι παρακάτω 5 συμβουλές: 1. Μην προσθέτεις αλλαντικά στη σαλάτα σου. Καλό θα ήταν να αποφεύγεις τα αλλαντικά γενικότερα, αφού είναι γεμάτα συντηρητικά και αλάτι. Εάν θέλεις να προσθέσεις λίγη πρωτεΐνη στη σαλάτα σου, μπορείς να βάλεις κομματάκια από στήθος κοτόπουλου, από γαλοπούλα ή να προσθέσεις cottage cheese. Τα αλλαντικά σου δίνουν πάρα πολλές επιπλέον άχρηστες θερμίδες (αφού δεν έχουν θρεπτική αξία) και δεν σε βοηθούν να χορτάσεις. Εκτός κι αν προσθέσεις μισό κιλό σαλάμι σε φέτες, οπότε σε αυτή την περίπτωση πάρε ένα πιτόγυρο καλύτερα. 2. Απέφυγε τους καραμελωμένους ξηρούς καρπούς... Διαβάστε τη συνέχεια στο Edit Your Life Magazine &amp;nbsp;
