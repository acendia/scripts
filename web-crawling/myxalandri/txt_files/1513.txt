Title:
&quot;Ένεση&quot; 9.000.000€ της Περιφέρειας Αττικής στα νοσοκομεία της Bόρειας Αθήνας
Description:
Με τους διοικητές των νοσοκομείων ΚΑΤ, Νικόλαο Κοντοδημόπουλο, Αγίας Όλγας, Μιχάλη Κούρτη και των διασυνδεδεμένων νοσοκομείων Σισμανόγλειο, Αμαλία Φλέμινγκ και Παίδων Πεντέλης, Εμμανουήλ Κουταλά συναντήθηκε ο αντιπεριφερειάρχης Βόρειας Αθήνας, Γιώργος Καραμέρος. Ενημέρωσε τους διοικητές για την εξελισσόμενη διαγωνιστική διαδικασία προμήθειας, με ίδιους πόρους της Περιφέρειας, ιατρικού εξοπλισμού και μηχανημάτων των νοσοκομείων της Βόρειας Αθήνας, συνολικού ύψους 9.070.000 ευρώ. «Ενισχύουμε, με απόφαση της Περιφερειάρχη Ρένας Δούρου, όλα τα δημόσια νοσοκομεία της Αττικής με νέο υπερσύγχρονο και αναγκαίο εξοπλισμό, ύψους 40,6 εκ. ευρώ. Από το ποσό αυτό 9.070.000 κατευθύνονται σε επτά νοσοκομεία της Βόρειας Αθήνας προκειμένου να αναβαθμιστούν οι παρεχόμενες υπηρεσίες υγείας προς τους πολίτες», σημείωσε μεταξύ άλλων ο αντιπεριφερειάρχης. Οι διοικητές επεσήμαναν την ουσιαστική συμβολή της Περιφέρειας Αττικής και από κοινού συμφώνησαν σε ευρύτερη συνεργασία και αναζήτηση λύσεων για λειτουργικά ζητήματα των νοσοκομείων. &amp;nbsp;
