Title:
Συνάντηση Μάνου Κρανίδη με την αντιπεριφερειάρχη Σοφία Κορωναίου
Description:
Συνάντηση με την αντιπεριφερειάρχη Βορείου Τομέα Αττικής κα Σοφία Κορωναίου πραγματοποίησε o υποψήφιος δήμαρχος Χαλανδρίου κ. Μάνος Κρανίδης, μαζί με αντιπροσωπεία του Συνδυασμού του «Χαλάνδρι Ορίζοντας 2023». Η συζήτηση κινήθηκε γύρω από τα κύρια θέματα που αφορούν την πόλη του Χαλανδρίου και την Περιφέρεια. Οι δυο πλευρές χαρακτήρισαν ως απολύτως εποικοδομητική τη συζήτηση που είχαν, με τον κ. Κρανίδη να τονίζει τα εξής: «Οφείλουμε να σημειώσουμε, πως η κα Κορωναίου, βρίσκεται κοντά στις ανάγκες του Χαλανδρίου, με ιδιαίτερο ενδιαφέρον για τα μεγάλα ζητήματα, τους ανθρώπους και τους φορείς της πόλης. Άλλωστε μια από τις πρώτες στοχεύσεις της Κίνησης Πολιτών &quot;Χαλάνδρι Ορίζοντας 2023&quot; είναι η αμοιβαία και ωφέλιμη συνεργασία Δήμου και Περιφέρειας με στόχο την πλήρη αξιοποίηση έργων και χρηματοδοτήσεων, αφού υπάρχουν μεγάλα περιθώρια και πολλές δυνατότητες που δεν έχουν αξιοποιηθεί από την απερχόμενη Δημοτική Αρχή Χαλανδρίου». &amp;nbsp;
