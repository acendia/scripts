Title:
Το κατάστημα ΔΕΗ στο Χαλάνδρι στη νέα εποχή εξυπηρέτησης
Description:
Νέα φιλοσοφία, μοντέρνος σχεδιασμός, ολοκληρωμένες υπηρεσίες ενέργειας, γρήγορη εξυπηρέτηση – Προχωράει ο μετασχηματισμός του δικτύου καταστημάτων ΔΕΗ σε όλη την Ελλάδα Ανανεωμένο και με νέα φιλοσοφία εξυπηρέτησης άνοιξε ξανά τις πόρτες του στο κοινό το κατάστημα της ΔΕΗ στο Χαλάνδρι. Με μοντέρνο σχεδιασμό, ολοκληρωμένες υπηρεσίες ενέργειας, γρήγορη εξυπηρέτηση, διευρυμένο ωράριο και αποκλειστικές προσφορές ειδικά για του πελάτες του Χαλανδρίου, το νέο κατάστημα ΔΕΗ στην οδό Ανδρέα Παπανδρέου 71, είναι το νεότερο από τα καταστήματα της εταιρείας που μπαίνουν στη νέα εποχή εξυπηρέτησης ΔΕΗ, με το πλάνο ανακαινίσεων και pop up stores της εταιρείας, πανελλαδικά, να προχωράει δυναμικά. Το κατάστημα στο Χαλάνδρι επανασχεδιάστηκε από την αρχή με βάση τη νέα φιλοσοφία της ΔΕΗ έχοντας τον πελάτη, τις ανάγκες και την εμπειρία του, στο επίκεντρο. Ο σχεδιασμός του νέου καταστήματος έχει γίνει σύμφωνα με τις πιο σύγχρονες τάσεις, με ανοιχτούς, φιλόξενους, χώρους και ειδικά σχεδιασμένο φωτισμό, ενώ διαθέτει και φορτιστή ηλεκτρικών οχημάτων. Λειτουργώντας με διευρυμένο ωράριο, καθημερινά από τις 07:30 έως τις 20:00, αλλά και όλο το 24ωρο για πληρωμές λογαριασμών, μέσω του myΔΕΗ 24/7, το νέο κατάστημα προσφέρει στους επισκέπτες του εξυπηρέτηση σε τρεις ζώνες: Τη ζώνη γρήγορης εξυπηρέτησης. Τη ζώνη της εξυπηρέτησης από εξειδικευμένους συμβούλους ενέργειας. Τη ζώνη ηλεκτρονικής εξυπηρέτησης myΔΕΗ ServicePoint, όπου οι πελάτες μπορούν να εγγραφούν, να διαχειριστούν και να εξοφλήσουν τους λογαριασμούς τους, να υποβάλλουν αίτημα και να εξυπηρετηθούν ηλεκτρονικά ή να προγραμματίσουν το ραντεβού τους σε ημέρα και ώρα της επιλογής τους. Νέες υπηρεσίες και προϊόντα Οι επισκέπτες του νέου καταστήματος θα βρουν όλα τα νέα προϊόντα ενέργειας της ΔΕΗ, όπως για παράδειγμα το myHome 4all, το νέο οικιακό κυμαινόμενο πρόγραμμα της ΔΕΗ που δίνει την δυνατότητα σε νέους και υφιστάμενους πελάτες να μειώσουν το ενεργειακό τους αποτύπωμα, ενώ τους ανταμείβει σε περίπτωση εξοικονόμησης. Ακόμη, μπορούν να συναντήσουν τον myEnergy Coach, για εξατομικευμένες προτάσεις εξοικονόμησης ενέργειας, και να ενεργοποιήσουν νέες υπηρεσίες, όπως το e-SelfMetering, με την οποία αποκτούν τον έλεγχο του λογαριασμού τους καθώς καταχωρούν οι ίδιοι την πραγματική κατανάλωσή τους. Επιπλέον, μπορούν να ενεργοποιήσουν πρόσθετες υπηρεσίες, όπως το GreenPass, που εγγυάται πως όση ποσότητα ενέργειας καταναλώνεται, τόση παράγεται και δεσμεύεται από Ανανεώσιμες Πηγές, και το FixIt, την πρόσθετη υπηρεσία άμεσης τεχνικής βοήθειας στο σπίτι. Αποκλειστικές προσφορές για τους πελάτες του καταστήματος Χαλανδρίου Στον ειδικό χώρο τεχνολογίας στο νέο κατάστημα, οι επισκέπτες μπορούν να βρουν έξυπνες συσκευές και λύσεις smart living για να αυτοματοποιήσουν και να βελτιστοποιήσουν την ποιότητα ζωής τους στο σπίτι. Ειδικά για τους πελάτες του καταστήματος Χαλανδρίου, η ΔΕΗ προσφέρει 50% έκπτωση σε προϊόντα smart living, όπως έξυπνες κάμερες, έξυπνες λάμπες, σκούπες ρομπότ και ηλεκτρικά scooter. Η έκπτωση ισχύει μόνο για αγορές στο κατάστημα Χαλανδρίου και μέχρι εξάντλησης των αποθεμάτων.  
