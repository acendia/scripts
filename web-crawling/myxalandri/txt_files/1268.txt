Title:
Το ΚΑΠΗ Κάτω Χαλανδρίου μαγειρεύει για τους συμπολίτες μας που έχουν ανάγκη
Description:
Στο ΚΑΠΗ Κάτω Χαλανδρίου θα πραγματοποιηθεί δράση «Συλλογικής Κουζίνας», τη Δευτέρα 31 Οκτωβρίου 2022 στις 10:00 το πρωί. «Ελάτε να μαγειρέψουμε, να φάμε παρέα και να ετοιμάσουμε μερίδες για συμπολίτες μας που έχουν ανάγκη», αναφέρεται στη σχετική ανακοίνωση. Η δράση θα πραγματοποιηθεί στο πλαίσιο του προγράμματος «Δράσεις πολιτών για την κλιματική ουδετερότητα» του Πράσινου Ταμείου που υλοποιεί ο Δήμος Χαλανδρίου σε συνεργασία με την Οργάνωση «Γη». Για τα τρόφιμα και τον απαραίτητο εξοπλισμό θα μεριμνήσει η Οργάνωση «Γη».
