Title:
Επιστρέφει ο ήχος της βροντής στο Χαλάνδρι
Description:
Ο σύντομος καύσωνας που σημειώθηκε στην περιοχή της Αττικής, την Κυριακή και τη Δευτέρα και, κυρίως, ο ισχυρός &quot;λίβας&quot; που κατέκλυσε ορμητικά τον νομό, κατά τις απογευματινές ώρες της Δευτέρας, συνωμότησαν με εντυπωσιακό τρόπο στην ταχύτατη εξάπλωση της πυρκαγιάς, από τις πλαγιές της Πεντέλης, ώστε να κινηθεί σαν &quot;πύρινη λαίλαπα&quot; προς τις ακτές της Ανατολικής Αττικής και να εισβάλλει σε οικισμούς, με αποτέλεσμα τα τραγικά γεγονότα τα οποία παρακολουθούμε τις τελευταίες ώρες. Ο καιρός, ωστόσο, γίνεται πλέον σύμμαχος στην κατάσβεση των ενεργών μετώπων με την αστάθεια να επικρατεί και τις συνθήκες καθ&#039; όλη τη διάρκεια της εβδομάδας, να γίνονται ευνοϊκές για την εκδήλωση καταιγίδων, κυρίως κατά τη διάρκεια των απογευματινών ωρών. Καταιγίδες αναμένεται να εκδηλωθούν και στην πόλη του Χαλανδρίου και μάλιστα δεν αποκλείεται τα φαινόμενα να είναι παροδικά έντονα. Παράλληλα οι συνθήκες αναμένεται να διατηρηθούν σχετικά δροσερές καθ&#039; όλη τη διάρκεια της εβδομάδας ενώ και η υγρασία θα κυμανθεί σε υψηλά επίπεδα. Όσον αφορά τους ανέμους, αναμένεται να πνέουν γενικά ασθενείς, τόσο στην πόλη του Χαλανδρίου, όσο και στην ευρύτερη περιοχή της Αττικής, γεγονός ευνοϊκό για την κατάσβεση των ενεργών μετώπων. Καλό υπόλοιπο εβδομάδας και όσο το δυνατόν καλύτερη εξέλιξη στις πληγείσες περιοχές... Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr &amp;nbsp;
