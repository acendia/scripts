Title:
“Χαλάνδρι πόλη για να ζεις”: Εκδήλωση με θέμα «Ενέργεια και Γεωπολιτική»
Description:
Η Δημοτική Κίνηση Χαλανδρίου “Χαλάνδρι πόλη για να ζεις” διοργανώνει εκδήλωση - συζήτηση με θέμα: «Ενέργεια και Γεωπολιτική». Η εκδήλωση θα πραγματοποιηθεί το Σάββατο 5 Νοεμβρίου 2022 και ώρα 18:00, στο κτίριο του Δήμου Χαλανδρίου (Αλεξάνδρου Παπάγου 7, Χαλάνδρι). Στην εκδήλωση θα μιλήσουν: Χάρης Δούκας - γραμματέας Τομέα Ενέργειας ΠΑΣΟΚ-Κινήματος Αλλαγής, αναπληρωτής καθηγητής Ε.Μ.Π. Νικόλας Φαραντούρης - καθηγητής της Έδρας Jean Monnet στο Ευρωπαϊκό Δίκαιο &amp;amp; Δίκαιο της Ενέργειας στο Πανεπιστήμιο Πειραιώς Κωνσταντίνος Φίλης - διευθυντής του Ινστιτούτου Διεθνών, αναπληρωτής καθηγητής του Αμερικανικού Κολλεγίου Ελλάδος Η διεθνής πολιτική σήμερα εξελίσσεται γύρω από ζητήματα και συμφωνίες που έχουν να κάνουν κυρίως με την ενέργεια. Σε έναν «πολυπολικό», όπως τον ονομάζουμε, κόσμο, χωρίς «σφαίρες επιρροής» αλλά με πολλές χώρες που ασκούν αποφασιστική επιρροή, είτε δια (της απειλής) των όπλων, είτε δια της οικονομικής ισχύος, είτε λόγω γεωγραφικής θέσης, η ενέργεια αποτελεί συγχρόνως ανάγκη για όλους και όπλο στη φαρέτρα κάποιων. Πολλοί υποστηρίζουν πως ο εν εξελίξει μετασχηματισμός της ενεργειακής βιομηχανίας θα αλλάξει την παγκόσμια τάξη πραγμάτων και τη γεωπολιτική ισχύ για πάντα. Επιβεβαιώνονται αυτές οι προβλέψεις από τις μέχρι τώρα εξελίξεις; Η ανάγκη για παγκόσμια συνεννόηση και συνεργασία, στο πλαίσιο αντιμετώπισης της κλιματικής αλλαγής μήπως περνάει σε δεύτερη μοίρα σε εποχή παγκόσμιου ενεργειακού κατακερματισμού και έλλειψης εμπνευσμένων ηγεσιών και εξασθένισης των διεθνών οργανισμών; Μήπως η Ευρώπη σήμερα πληρώνει το λάθος της να επενδύσει στο φυσικό αέριο ως λύση του μέλλοντος και όχι ως καύσιμο μετάβασης προς μια οικονομία μηδενικών εκπομπών; Και μήπως το πρώτο λάθος της την οδηγεί στο επόμενο, να θεωρεί ότι η κρίση αυτή που είναι απόρροια των πολιτικών επιλογών της, αντιμετωπίζεται με έκτακτα, ευρωπαϊκά ή εθνικά και εντελώς ασυντόνιστα μέτρα (επιδοτήσεις, φοροαπαλλαγές, ευρωπαϊκά και κρατικά πακέτα»).
