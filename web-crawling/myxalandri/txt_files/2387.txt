Title:
Γιώργος Κουράσης: &quot;Η επόμενη μέρα στο Χαλάνδρι&quot;
Description:
ΔΕΛΤΙΟ ΤΥΠΟΥ Η επόμενη μέρα στο Χαλάνδρι Είναι προφανές ότι η επόμενη μέρα του α΄ γύρου των Δημοτικών εκλογών στο Δήμο μας, αλλά και ο νέος Εκλογικός Νόμος Κλεισθένης επιβάλλουν συνεργασίες μεταξύ των Δημοτικών Παρατάξεων ώστε να κυβερνηθεί ο Δήμος. Από την αρχή τονίσαμε ότι είμαστε υπέρ των συνεργασιών αρκεί να γίνονται με όρους διαφάνειας και πλήρους δημοσιότητας ενώπιων των Δημοτών. Για μας παζαρέματα, προσωπικά ταξίματα θέσεων Αντιδημάρχων και λοιπών αμοιβόμενων και μη θέσεων, κάτω από το τραπέζι και ερήμην των Χαλανδραίων είναι εκτός της δικής μας ηθικής και φιλοσοφίας. Με αυτά τα δεδομένα καλούμε όλες τις Δημοτικές Παρατάξεις και τους επικεφαλής τους, με τους οποίους μπορούμε να συμπράξουμε και να συντάξουμε ένα βασικό άξονα δράσεων, που δεν αφίστανται της βασικής φιλοσοφίας των προγραμμάτων μας να παρουσιαστούμε με Προγραμματική συμφωνία ενώπιων των Δημοτών μας εν όψει του β΄ γύρου των Δημοτικών εκλογών. Ακολούθως να δουλέψουμε όλοι μαζί χωρίς παραγοντισμούς και αποκλεισμούς ώστε να δικαιώσουμε τις προσδοκίες του 70% των συνδημοτών μας που αποδοκίμασαν με την ψήφο τους το έργο μιας ανερμάτιστης και αναποτελεσματικής Διοίκησης 5 χρόνων. Ελπίζω ότι αυτή η έντιμη και διαφανής πρότασή μου θα βρει ανταπόκριση ώστε και οι Δημότες που μας παρατηρούν και μας αξιολογούν να πεισθούν ότι η ενασχόλησή μας με τα Κοινά αφορά μόνο στο κοινό καλό της πόλης μας και των παιδιών μας και όχι στην ικανοποίηση των προσωπικών μας ή άλλων σκοπιμοτήτων. Γιώργος ΚουράσηςΥποψήφιος δήμαρχος Χαλανδρίου&quot;Χαλάνδρι σε Δράση&quot; &amp;nbsp;
