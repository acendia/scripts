Title:
Συνάντηση Μάνου Κρανίδη με τον διοικητή του Α.Τ. Χαλανδρίου για θέματα ασφάλειας και προστασίας του πολίτη
Description:
Συνάντηση Υποψηφίου Δημάρχου Μάνου Κρανίδη με τον διοικητή του Αστυνομικού Τμήματος Χαλανδρίου κ. Κραβαρίτη για θέματα ασφάλειας και προστασίας του πολίτη Με τον διοικητή Αστυνομικού Τμήματος Χαλανδρίου κ. Ιωάννη Κραβαρίτη, συναντήθηκε ο Υποψήφιος Δήμαρχος, επικεφαλής και δημοτικός σύμβουλος του “Χαλάνδρι Ορίζοντας 2023” Μάνος Κρανίδης, μαζί με τους συνυποψηφίους της δημοτικής μας παράταξης, τον Δημοτικό Σύμβουλο Γιάννη Αντωνιάδη και τον υποψήφιο Δημοτικό Σύμβουλο Γιάννη Τσεβά. Μια εξαιρετικά εποικοδομητική συζήτηση για τα θέματα καθημερινότητας, ασφάλειας και προστασίας του πολίτη. Η παράταξη μας έχει θέσει τα θέματα της ασφάλειας και της προστασίας του πολίτη και ασφάλειας, ζητήματα μεγάλης κοινωνικής ανάγκης, σε υψηλή προτεραιότητα. Ως υπεύθυνη και σοβαρή αντιπολίτευση έχουμε προτείνει και στηρίξει σημαντικές σχετικές παρεμβάσεις όπως η ανάγκη καλύτερης αστυνόμευσης στις γειτονίες και η ενίσχυση της Δημοτικής αστυνομίας που παρέλειψε χαρακτηριστικά η Δημοτική Αρχή τα τελευταία 9 έτη. Στην συζήτηση διαπιστώθηκε επίσης η ανάγκη για συντονισμένη, αμοιβαία και ωφέλιμη συνεργασία του Δήμου με το τοπικό Αστυνομικό Τμήμα και για την βελτίωση της ποιότητας ζωής στο Χαλάνδρι μας. Με την ουσιαστική παρουσία και δράση μας, πάντα με γνώμονα ένα καλύτερο Χαλάνδρι, σεβόμαστε την μεγάλη και διευρυνώμενη υποστήριξη των συμπολιτών μας. Σκοπός μας ένας Ορίζοντας με καλύτερη προοπτική για το Χαλάνδρι μας, πέρα από τις δράσεις εύκολου εντυπωσιασμού, τις λογικές θεαθήναι και τις αποδοκιμασμένες νοοτροπίες του παρελθόντος. Πιστεύουμε ακράδαντα ότι μπορούμε καλύτερα για όλους και όλες. ΧΑΛΑΝΔΡΙ ΟΡΙΖΟΝΤΑΣ 2023  
