Title:
Περιφέρεια Αττικής: Εντατικοί υγειονομικοί έλεγχοι στα σχολεία του Χαλανδρίου
Description:
Με 606 υγειονομικούς ελέγχους, από την έναρξη της σχολικής χρονιάς, σε σχολικές εγκαταστάσεις όλων των βαθμίδων και όλων των κατηγοριών, συνεχίζεται η προσπάθεια της Περιφέρειας Αττικής για τη διασφάλιση των κανόνων υγιεινής. Εντατικοί έλεγχοι πραγματοποιήθηκαν στους κύριους, βοηθητικούς και κοινόχρηστους χώρους και κυλικεία, ιδιωτικών και δημόσιων σχολείων και βρεφονηπιακών-παιδικών σταθμών, που βρίσκονται στην περιοχή αρμοδιότητας της Περιφερειακής Ενότητας Βόρειου Τομέα Αθηνών. Ιδιαίτερη προσοχή δόθηκε στα κυλικεία των σχολείων, στις καντίνες (σταθερές) και τους χώρους εστίασης εντός των σχολικών εγκαταστάσεων, προκειμένου να διαπιστωθεί η τήρηση των κανόνων των σχετικών υγειονομικών διατάξεων. Ειδικότερα διεξήχθησαν 86 έλεγχοι σε κυλικεία-καντίνες, έγιναν συστάσεις ενώ βεβαιώθηκε μόνο μια παράβαση που στάλθηκε στη δικαιοσύνη. Τονίζεται ότι, περιοδικοί έλεγχοι γίνονται καθ’ όλη τη διάρκεια του σχολικού έτους, με στόχο τη διασφάλιση της υγείας του σχολικού πληθυσμού. Ελέγχεται τέλος, η αυστηρή εφαρμογή της απαγόρευσης του καπνίσματος. Συγκεκριμένα στον Δήμο Χαλανδρίου, υγειονομικοί έλεγχοι πραγματοποιήθηκαν σε 13 Νηπιαγωγεία, 4 Παιδικούς Σταθμούς (2 δημόσιους και 2 ιδιωτικούς), 11 Δημοτικά Σχολεία, 7 Γυμνάσια και 10 Λύκεια, ενώ έγιναν έλεγχοι σε 9 κυλικεία στα οποία έγιναν συστάσεις. Αναλυτικά στοιχεία ελέγχων ανά Δήμο και βαθμίδα εκπαίδευσης: &amp;nbsp;
