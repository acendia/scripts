Title:
3η πεζοπορική διάσχιση Ρεματιάς Πεντέλης - Χαλανδρίου με την υποστήριξη της Περιφέρειας Αττικής
Description:
Με την υποστήριξη της Περιφέρειας Αττικής πραγματοποιείται, την Κυριακή 20 Μαΐου 2018, η 3η διάσχιση της Ρεματιάς Πεντέλης-Χαλανδρίου, από την σπηλιά Νταβέλη μέχρι τα Βριλήσσια, που διοργανώνουν η φυσιολατρική κίνηση &quot;Βριλησσός&quot; και ο Δήμος Βριλησσίων. Ο αντιπεριφερειάρχης Βόρειας Αθήνας, Γιώργος Καραμέρος καλεί τους πολίτες να συμμετάσχουν στην περιβαλλοντική αυτή γιορτή και να ζήσουν μια μοναδική εμπειρία γεμάτη φύση και ιστορία στον ορεινό αλλά και τον αστικό ιστό των βόρειων προαστίων: «Περιμένουμε όλο τον κόσμο να διασχίσει μαζί μας τη ρεματιά από την Πεντέλη έως τα Βριλήσσια σε διαδρομές που χάνονται στα βάθη των αιώνων, στο δρόμο που μεταφέρονταν τα μάρμαρα της Πεντέλης για το χτίσιμο της Ακρόπολης. Είναι η τρίτη χρονιά που πραγματοποιείται το όμορφο αυτό εγχείρημα και είναι πλέον θεσμός». Η εκκίνηση της πεζοπορίας έχει οριστεί στις 9 το πρωί από τη σπηλιά του Νταβέλη και θα καταλήξει στο πάρκο ρεματιάς στην παραρεμάτιο περιοχή των Βριλησσίων. Εκεί οι συμμετέχοντες θα απολαύσουν, μεταξύ άλλων, μια μουσικοθεατρική παράσταση, χορηγία της Περιφέρειας Αττικής, για την ιστορία της jazz και την επιρροή της στο ρεμπέτικο και την ελληνική μουσική από την Ντέπυ Σακελλαρίου και την μπάντα της. Ένα ταξίδι στο χρόνο θυμίζοντας τραγούδια που ερμήνευσαν οι μεγάλοι θρύλοι Bili Holiday, Peggy Lee, Ella Fitzerald, Frank Sinatra, Nina Simone, αλλά και συνθέσεις του Αττίκ, του Μάνου Χατζηδάκι, του Μίμη Πλέσσα, του Σταμάτη Κραουνάκη κ.ά. Αναλυτικές πληροφορίες για τη διαδρομή και τις παράλληλες εκδηλώσεις &amp;nbsp; &amp;nbsp;
