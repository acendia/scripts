Title:
Δήμος Χαλανδρίου: «Τα συμφέροντα της πόλης είναι πάνω από τα συμφέροντα των παρατάξεων»
Description:
Η διοίκηση του Δήμου Χαλανδρίου απαντά στην ανακοίνωση της παράταξης «Χαλάνδρι σε Δράση» για τον καταυλισμό των Ρομά στο Νομισματοκοπείο: Αδυνατούμε να κατανοήσουμε την ανάγκη της επικεφαλής της παράταξης «Χαλάνδρι σε Δράση» κ. Κρίστης Αγαπητού να διαγκωνίζεται με τις άλλες δημοτικές παρατάξεις για το ποιος εκπροσωπεί καλύτερα τη φωνή της Περιφέρειας στην πόλη μας. Η διοίκηση του Δήμου Χαλανδρίου, στο θέμα του καταυλισμού των Ρομά, έχει κάνει όσα όρισαν μια σειρά ομόφωνων αποφάσεων του Δημοτικού μας Συμβουλίου για το θέμα (525/2019, 526/2019 και 45/2020). Η διοίκηση του Δήμου έχει κάνει πράξη αυτά για τα οποία την εξουσιοδότησε η κ. Αγαπητού και σύσσωμο το Δημοτικό Συμβούλιο με την ομόφωνη απόφαση του, από τις 14 Απριλίου 2021, στην οποία αναφέρεται επί λέξει ότι καλούμε «την Περιφέρεια Αττικής και το υπουργείο Εργασίας και Κοινωνικών Υποθέσεων να προχωρήσουν άμεσα στην εκταμίευση των πόρων του παραπάνω προγράμματος και το υπουργείο Εσωτερικών να προχωρήσει σε μια γενναία χρηματοδότηση του Δήμου, προκειμένου να μπορέσει να ολοκληρώσει το πρόγραμμα εκκένωσης του καταυλισμού, το οποίο όπως αναλυτικά αναφέρεται παρακάτω έχει ήδη προχωρήσει με ικανοποιητικά αποτελέσματα». Το Δημοτικό Συμβούλιο Χαλανδρίου καλεί την Πολιτεία να αναλάβει τις ευθύνες που της αναλογούν, καθώς η επίλυση του χρόνιου αυτού ζητήματος δεν μπορεί να μετακυλίεται στον Δήμο Χαλανδρίου, ο οποίος καθ΄ υπέρβαση των αρμοδιοτήτων και των οικονομικών του δυνατοτήτων έχει ήδη υλοποιήσει σειρά δράσεων για τη μετεγκατάσταση των Ρομά και τη συνολική κοινωνική τους ένταξη. Εύλογο το ερώτημα λοιπόν: Πότε είχε δίκιο η κ. Αγαπητού όταν στήριξε την ομόφωνη απόφαση του Δημοτικού μας Συμβουλίου και απαίτησε από την Πολιτεία να δώσει λύση στο θέμα του καταυλισμού ή όταν υιοθετεί άκριτα τους ισχυρισμούς της Περιφέρειας Αττικής, όπως έκανε με την πρόσφατη ανακοίνωσή της, με τους οποίους επιχειρείται μετακύλιση των ευθυνών για τη μη επίλυση του θέματος στον Δήμο Χαλανδρίου; Τα συμφέροντα της πόλης, κ. Αγαπητού, είναι πάνω από τα συμφέροντα των παρατάξεων. Οι δημοτικές παρατάξεις δεν επιτρέπεται να διαγκωνιζόμαστε για το ποιος είναι καλύτερος εκπρόσωπος της εκάστοτε περιφερειακής Αρχής και της εκάστοτε κυβέρνησης. Οι δημοτικές παρατάξεις αγωνιζόμαστε για το πώς θα εκπροσωπήσουμε καλύτερα τα συμφέροντα των πολιτών έναντι της Πολιτείας, της εκάστοτε κυβέρνησης και της εκάστοτε περιφερειακής Αρχής. Στα δύο πιο κρίσιμα θέματα για την πόλη μας, αυτό του καταυλισμού των Ρομά και εκείνο της ένταξης στο Σχέδιο Πόλης του «Πεύκου Πολίτη», είμαστε όλοι μια φωνή, μια γροθιά ως πολιτικό προσωπικό της πόλης και υπερασπιζόμαστε την πόλη μας.   Σχετικά άρθρα: Τραγωδία στο Χαλάνδρι: Νεκρή 8χρονη από θερμοπληξία - Βρέθηκε εγκαταλελειμμένη σε αυτοκίνητο Πώς συνέβη η τραγωδία με την 8χρονη που πέθανε από θερμοπληξία σε αυτοκίνητο στο Χαλάνδρι Τραγωδία στο Χαλάνδρι: Ελεύθεροι με περιοριστικούς όρους οι γονείς της 8χρονης που πέθανε από θερμοπληξία Δήμος Χαλανδρίου: «Κυβέρνηση και Περιφέρεια να αναλάβουν τις ευθύνες τους για την ύπαρξη του καταυλισμού Ρομά στο Νομισματοκοπείο» Περιφέρεια Αττικής: «Οι παρεμβάσεις για τους Ρομά στο Χαλάνδρι θα γίνουν με ολοκληρωμένο σχέδιο κι εξασφαλισμένη χρηματοδότηση» Δήμος Χαλανδρίου: «Προκλητική προσπάθεια της Περιφέρειας να αποσείσει τις ευθύνες της στο θέμα του καταυλισμού των Ρομά στο Χαλάνδρι» “Χαλάνδρι Ορίζοντας 2023”: «Κρίσιμα ερωτήματα επιζητούν απαντήσεις για τον καταυλισμό Ρομά Χαλανδρίου» Κρίστη Αγαπητού: «Υπόλογος ο κ. Ρούσσος και για το θέμα της μετεγκατάστασης των Ρομά»  
