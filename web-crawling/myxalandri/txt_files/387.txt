Title:
Ένα υπέροχο βίντεο για τον παιδικό καρκίνο αποδεικνύει πως η αγάπη είναι το πιο ισχυρό φάρμακο
Description:
Η 15η Φεβρουαρίου είναι μια ξεχωριστή ημέρα όπου ολόκληρος ο πλανήτης υποκλίνεται στους σύγχρονους ήρωες, τα παιδιά που παλεύουν μέρα και νύχτα με τον παιδικό καρκίνο. Κάθε χρόνο, περισσότερα από 150.000 παιδιά παγκοσμίως διαγιγνώσκονται με καρκίνο, ενώ όσο αφορά την Ελλάδα υπολογίζονται στα 280-300. Αυτό καθιστά τον καρκίνο στην πρώτη αιτία θανάτου παιδιών στις αναπτυσσόμενες χώρες, και τη δεύτερη στις αναπτυγμένες. Ο παιδικός καρκίνος δρα και θεραπεύεται διαφορετικά απ’ ότι ο καρκίνος των ενηλίκων. Η συνολική διαδικασία, ξεκινώντας από τη διάγνωση, είναι ιδιαίτερα στρεσογόνα και ψυχοφθόρα για τους μικρούς μαχητές. Ακόμη και για τα παιδιά που θεραπεύονται, η μάχη δεν τελειώνει. Πάνω από το 60% των μακροχρόνια επιζώντων του καρκίνου της παιδικής ηλικίας έχουν μια χρόνια ασθένεια ως συνέπεια της θεραπείας που έλαβαν. «Η αγάπη ποτέ δεν μας απογοητεύει»: Ένα animation αφιερωμένο στα παιδιά που δίνουν μάχη με τον καρκίνο Με αφορμή την Παγκόσμια Ημέρα Παιδικού Καρκίνου, θέλουμε να μοιραστούμε μαζί σας ένα τρυφερό και άκρως συγκινητικό βίντεο κινουμένων σχεδίων υπό τον τίτλο «Η αγάπη ποτέ δεν μας απογοητεύει» και δημιουργήθηκε για λογαριασμό του Νοσοκομείου Cancer De Barretos στο Σάο Πάολο της Βραζιλίας, ενός διεθνούς φήμης κέντρου θεραπείας για τον καρκίνο των παιδιών. Το εν λόγω νοσοκομείο μετονομάστηκε σε Νοσοκομείο της Αγάπης θέλοντας να αναδείξει τη θεραπευτική σημασία της αγάπης και της στοργής. Η καταπολέμηση του καρκίνου είναι ευκολότερη όταν το άτομο περιβάλλεται από την αγάπη. Βλέποντας ο ασθενής ότι υπάρχουν γύρω του πρόσωπα που τον αγαπούν και τον νοιάζονται, παίρνει δύναμη, ελπίδα. Το animation διάρκειας μόλις 3 λεπτών αφηγείται την ιστορία της Νίνα, ενός μικρού αλλά γενναίου κοριτσιού, που καταφέρνει να νικήσει τον καρκίνο με τη φροντίδα και την ενθάρρυνση των ανθρώπων που την αγαπούν, με την υποστήριξη της οικογένειας της, των φίλων της αλλά και ολόκληρης της νοσοκομειακής ομάδας! Το ταινιάκι δεν έχει λόγια αλλά καθόλη τη διάρκεια του ακούγεται το τραγούδι «Heart Full Of Love» που γράφτηκε αποκλειστικά για τους σκοπούς της ταινίας, και ερμηνεύει η Rebecca Peters. Αξίζει να σταθούμε στο μήνυμα που αναφέρεται στο τέλος του animation και είναι το «Η αγάπη είναι μεγαλύτερη από τον φόβο». Δείτε το animation: Πηγή: infokids.gr  
