Title:
Προβλέπεται κατάργηση της ΔΟΥ Χαλανδρίου
Description:
Περιορίζονται οι εφορίες ανά την επικράτεια. Σύμφωνα με το σχέδιο της Ανεξάρτητης Αρχής Δημοσίων Εσόδων, 13 μεγάλες εφορίες της Αττικής, της Θεσσαλονίκης, της Λάρισας και της Πάτρας προβλέπεται να καταργηθούν και να συγχωνευθούν από 12 ήδη υφιστάμενες, ενώ άλλες 9 ΔΟΥ στην Αττική και τη Θεσσαλονίκη αναμένεται να συγχωνευθούν για να προκύψουν 4 νέες ενιαίες υπηρεσίες. Ο συνολικός αριθμός των ΔΟΥ θα μειωθεί από 115 σε 97, ενώ ο αριθμός των υπαλλήλων που υπηρετούν στις καταργούμενες και συγχωνευόμενες εφορίες θα μειωθεί κατά 289 άτομα, που θα ενταχθούν στα ελεγκτικά κέντρα. Ειδικότερα το σχέδιο της ΑΑΔΕ προβλέπει: Για την Αττική: • Την κατάργηση της ΔΟΥ ΣΤ΄ Αθηνών με απορρόφησή της από τη ΔΟΥ Α΄ Αθηνών. • Την κατάργηση της ΔΟΥ Κορωπίου με απορρόφησή της από τη ΔΟΥ Παλλήνης. • Την κατάργηση των ΔΟΥ Μοσχάτου και Νέας Σμύρνης και τη μεταφορά τους στη ΔΟΥ Καλλιθέας. • Την κατάργηση της ΔΟΥ Ηρακλείου με απορρόφησή της από τη ΔΟΥ Νέας Ιωνίας. • Τη συγχώνευση των ΔΟΥ ΙΔ΄ Αθηνών και Γαλατσίου σε μία νέα ενιαία ΔΟΥ. • Την κατάργηση της ΔΟΥ Χαλανδρίου με απορρόφησή της από τη ΔΟΥ Χολαργού. • Τη συγχώνευση των ΔΟΥ Αιγάλεω, Α΄ Περιστερίου και Β΄ Περιστερίου σε μία νέα ενιαία ΔΟΥ με διατήρηση του αριθμού των υπαλλήλων στους 90. • Κατάργηση της ΔΟΥ Αχαρνών με απορρόφησή της από τη ΔΟΥ Αγίων Αναργύρων. • Τη συγχώνευση των ΔΟΥ Παλαιού Φαλήρου και Αγίου Δημητρίου σε μία νέα ενιαία ΔΟΥ. • Την κατάργηση της ΔΟΥ Δ΄ Πειραιά με απορρόφησή της από τη ΔΟΥ Ε΄ Πειραιά. • Την κατάργηση της ΔΟΥ Γ΄ Πειραιά με απορρόφησή της από τη ΔΟΥ Α΄ Πειραιά. Για τον νομό Θεσσαλονίκης: • Την κατάργηση της ΔΟΥ ΣΤ΄ Θεσσαλονίκης με απορρόφησή της από τη ΔΟΥ Δ΄ Θεσσαλονίκης. • Την κατάργηση της ΔΟΥ Α΄ Θεσσαλονίκης με απορρόφησή της από τη ΔΟΥ Ε΄ Θεσσαλονίκης. • Τη συγχώνευση των ΔΟΥ Καλαμαριάς και Η΄ Θεσσαλονίκης σε μία νέα ενιαία ΔΟΥ. Για τον νομό Πάτρας: • Την κατάργηση της ΔΟΥ Γ΄ Πατρών με απορρόφησή της από τη ΔΟΥ Α΄ Πατρών. Για τον νομό Λάρισας: • Την κατάργηση της ΔΟΥ Β΄ Λάρισας με απορρόφησή της από τη ΔΟΥ Α΄ Λάρισας. Πηγή:&amp;nbsp;www.kathimerini.gr &amp;nbsp;
