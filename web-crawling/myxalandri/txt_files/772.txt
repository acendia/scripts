Title:
“Αγαπάμε το Χαλάνδρι”: Ιδιωτικές business σε δημόσιο κτήριο;
Description:
Ανακοίνωση της δημοτικής παράταξης “Αγαπάμε το Χαλάνδρι”, αναφορικά με το κτήριο επί της οδού Σολωμού: Πολλαπλασιάζονται τελικά αντί να μειώνονται τα ερωτηματικά για το τι συμβαίνει στο περίφημο κτίριο της Σολωμού 10, επί δημαρχίας Ρούσσου. Μετά από την καθυστερημένη και προβληματική λειτουργία, που κόστισε πάνω από 200.000€ στους πολίτες του Χαλανδρίου, ένα νέο θέμα έρχεται στην επιφάνεια και απαιτούνται εξηγήσεις από τη δημοτική αρχή. Σύμφωνα με καταγγελίες, που διαθέτει η παράταξη «Αγαπάμε το Χαλάνδρι», αφορά στα «μαθήματα αγγειοπλαστικής» και σε κατασκευές από πηλό, τα οποία ενώ μέχρι πριν την πανδημία του Covid διεξάγονταν στο Κέντρο Νεότητας, με καθηγήτρια που είχε σύμβαση με τον Δήμο Χαλανδρίου, πλέον έχουν «μεταφερθεί» στο κτίριο της Σολωμού 10 όπου συμβαίνουν «παράξενα πράγματα». Από τις καταγγελίες προκύπτουν τρία βασικά ερωτήματα: Το πρώτο αφορά στη λειτουργία του κτιρίου καθώς και των δωρεών, που έχουν δοθεί (π.χ. ειδικός φούρνος), αφού δεν υπάρχει πρόγραμμα και ο όποιος «υπεύθυνος» ανοίγει και κλείνει, ότι ώρα θέλει, ενώ παραμένει άγνωστο ποιος είναι καθώς κι’ αν διαθέτει δικό του κλειδί! Το δεύτερο είναι, αν υπάρχει κάποια ενεργή σύμβαση για μαθήματα αγγειοπλαστικής. Τέλος, το τρίτο σχετίζεται με την «αξιοποίηση» των κατασκευών, που φτιάχνονται. Δίδονται κάπου δωρεάν; Υπάρχει οικονομικό αντίτιμο; Κι’ αν ναι, που αποδίδεται, δεδομένου ότι μιλάμε για δημόσιο χρήμα; Με δύο κουβέντες: Απαιτούμε να πληροφορηθούμε τι συμβαίνει στο κτίριο της Σολωμού, γιατί δεν νοείται οι υπηρεσίες του Δήμου Χαλανδρίου να λειτουργούν σαν τσιφλίκια του κ. Ρούσσου.   Σχετικά άρθρα: “Χαλάνδρι σε Δράση”: 175.000 € για ένα άδειο κτίριο επί 27 μήνες! Δήμος Χαλανδρίου: «Η κ. Αγαπητού θα έπρεπε να γνωρίζει τις διαδικασίες» “Χαλάνδρι σε Δράση”: Κ. Ρούσσο απαντάτε «περί ανέμων και υδάτων» κι όχι επί της ουσίας “Αγαπάμε το Χαλάνδρι”: 200.000€ για το «γιοφύρι της Σολωμού» έχουν πληρώσει οι Χαλανδραίοι μέχρι στιγμής “Αγαπάμε το Χαλάνδρι”: Σοβαρές ελλείψεις στο κτήριο της Σολωμού  
