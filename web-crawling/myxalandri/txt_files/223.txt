Title:
Δήλωση Μάνου Κρανίδη για την ανεξαρτητοποίηση του δημοτικού συμβούλου Χαλανδρίου Γιώργου Θέου
Description:
Δήλωση Μάνου Κρανίδη, επικεφαλής της δημοτικής παράταξης “Χαλάνδρι Ορίζοντας 2023” και υποψήφιου δημάρχου, σχετικά με την πρόσφατη ανεξαρτητοποίηση του μέλους της δημοτικής ομάδας και δημοτικού συμβούλου, Γιώργου Θέου: «Η δημοτική μας ομάδα δυναμώνει σημαντικά και ανανεώνεται σταθερά, με γνώμονα το δημοτικό συμφέρον και το γενικό καλό των συμπολιτών του Δήμου μας. Από αυτούς πηγάζει η ενέργεια μας και μαζί τους συνεχίζουμε καθημερινά την ουσιαστική δράση μας στις γειτονιές του Χαλανδρίου. H δημοτική ομάδα μας έχει διευρυνθεί σημαντικά με νέα άξια μέλη, εθελοντές και υποψηφίους δημοτικούς συμβούλους με ουσιαστική παρουσία στο Χαλάνδρι μας. Τα σημερινά προβλήματα της πόλης είναι επείγοντα και πολλά. Για το λόγο αυτό απαιτείται η πλήρης εστίαση των δυνάμεων μας με σκοπό την άμεση και ουσιαστική λύση τους. Δεν συμμετέχουμε και δεν μας εκφράζουν αναίτιοι και ανούσιοι παραγοντισμοί, που ανήκουν στο παρελθόν. Για τη Δημοτική ομάδα μας και για τον Ορίζοντα ενός διαρκώς καλύτερου Χαλανδρίου, κομβικό ρόλο παίζουν: το δημόσιο συμφέρον, το ουσιαστικό αποτέλεσμα, η αξιοπιστία, η κοινή λογική, το μέτρο άριστον, η πολιτική ευγένεια, η τοπική ομοθυμία και η σύνθεση δυνάμεων. Αυτή είναι η φιλοσοφία με την οποία οικοδομούμε, ως ρεύμα πολιτών και Δημοτική ομάδα, το μοναδικό αποτελεσματικό πόλο συσπείρωσης μιας εναλλακτικής άξιας διοίκησης του Δήμου και με αυτή ζητάμε τη μαζική στήριξη των συμπολιτών μας και τη λαϊκή εντολή διοίκησης του Δήμου μας στις εκλογές του Οκτωβρίου 2023, με σκοπό την σημαντική αναβάθμιση της ποιότητας ζωής στο Χαλάνδρι». Μάνος ΚρανίδηςΥποψήφιος Δήμαρχος ΧαλανδρίουΕπικεφαλής “Χαλάνδρι Ορίζοντας 2023”
