Title:
&quot;Ασφαλές διαδίκτυο για παιδιά, μύθοι και αλήθειες&quot; στο 9ο Δημοτικό Χαλανδρίου
Description:
Ο Σύλλογος Γονέων και Κηδεμόνων του 9ου Δημοτικού Σχολείου Χαλανδρίου, σε συνεργασία με το Ελληνικό Κέντρο Ασφαλούς Διαδικτύου, διοργανώνει και προσκαλεί γονείς και κηδεμόνες στην ενημερωτική εκδήλωση, με θέμα: «Ασφαλές διαδίκτυο για παιδιά, μύθοι και αλήθειες». Ομιλήτρια: Μαρία Δάρα, Ψυχολόγος (MSc), Γραμμή Βοήθειας Ελληνικού Κέντρου Ασφαλούς Διαδικτύου Η ομιλία θα γίνει τη Δευτέρα 29 Ιανουαρίου 2018 και ώρα 6:00-8:00 μ.μ., στην αίθουσα εκδηλώσεων του σχολείου. «Στη συνάντηση αυτή θα εστιάσουμε στις διαδικτυακές συνήθειες των παιδιών και όλοι μαζί θα αναλύσουμε το μιμητισμό, τον πειραματισμό, τον &quot;εθισμό&quot; και τις ριψοκίνδυνες συμπεριφορές που αναπτύσσουν τα παιδιά στο μέσο αυτό. Θα συζητήσουμε ανησυχίες και προβληματισμούς αλλά και θα αναζητήσουμε τρόπους αντιμετώπισης και πρόληψης των ανησυχητικών συμπεριφορών. Αναλυτικότερα στη συνάντηση θα θίξουμε θέματα όπως: Υπερβολική ενασχόληση με το διαδίκτυο. Ηλικία έναρξης ενασχόλησης με τα ηλεκτρονικά μέσα. Διαδικτυακά Παιχνίδια. Ποια είναι ασφαλή και ποια όχι. Επαφές και συνομιλίες μέσω διαδικτύου (π.χ. grooming). Κοινωνικά Δίκτυα και ο ρόλος τους στην ψυχοκοινωνική ανάπτυξη των παιδιών. Κινητά Τηλέφωνα. Πότε και πως τα χρησιμοποιούμε. Πειραματισμός μέσω διαδικτύου».
