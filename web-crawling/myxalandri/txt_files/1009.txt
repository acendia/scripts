Title:
Δήμος Χαλανδρίου: Αλληλεγγύη στους σεισμόπληκτους της Τουρκίας και της Συρίας
Description:
Ο Δήμος Χαλανδρίου εκφράζοντας έμπρακτα τη συμπαράσταση και την αλληλεγγύη του στους λαούς της Τουρκίας και της Συρίας που δοκιμάζονται σκληρά από τους πρόσφατους φονικούς σεισμούς ετοιμάζει αποστολή βοήθειας, σε συνεργασία με την ΚΕΔΕ και την “Αλληλεγγύη για Όλους” και απευθύνει έκκληση στους πολίτες να συνδράμουν, προσφέροντας είδη που έχουν ανάγκη οι πληγέντες. Κατάλογος απαραίτητων ειδών: Υπνόσακους (σε καλή κατάσταση) Κουβέρτες, παπλώματα (σε καλή κατάσταση) Σκηνές Μπουφάν (σε καλή κατάσταση) Είδη πρώτης ανάγκης (βρεφικές κρέμες, πάνες, μωρομάντηλα) Τρόφιμα μακράς διάρκειας (ρύζι, φακές, ρεβίθια, πλιγούρι, γάλα μακράς διάρκειας, γάλα σκόνη για παιδιά, γάλα σε σκόνη, μπισκότα, σοκολάτες υγείας - Όλα τα είδη διατροφής πρέπει να έχουν χρόνο λήξης τουλάχιστον 9 μηνών). Ιατροφαρμακευτικό υλικό Η συλλογή των παραπάνω ειδών θα γίνεται σε έξι σημεία στο Χαλάνδρι: Κέντρο Νεότητας (Αντιγόνης &amp;amp; Δαναΐδων, υπόγειο), 09:00-13:00 Τηλ.: 210-6840033  Κέντρο Κοινότητας (Αντιγόνης &amp;amp; Δαναΐδων, 1ος), 09:00-13:00 Τηλ.: 210-6819068  Κεντρικό ΚΕΠ (Γρ. Γυφτοπούλου 2 &amp;amp; A. Γκίνη), 09:00-19:00 Τηλ.: 213 2024600-5  ΚΕΠ Κάτω Χαλανδρίου (Ιθώμης 34), 08:00-15:00 Τηλ.: 213 2149502-4  Δημαρχείο Χαλανδρίου (Αγ. Γεωργίου &amp;amp; Αριστείδου 30), 08:00-15:00 Τηλ.: 214-2147040  Δ/νση Κοινωνικής Μέριμνας (Στρ. Αλ. Παπάγου 7, Ισόγειο), 08:00-15:00 Τηλ.: 210-6899911-12 Σίμος Ρούσσος, δήμαρχος Χαλανδρίου: «Η αλληλεγγύη δεν προσφέρεται “α λα καρτ”» «Οι συμπολίτες μας έχουν αποδείξει ότι στο Χαλάνδρι η αλληλεγγύη παραμένει ζωντανή ακόμα και σε δύσκολους καιρούς. Δεν προσφέρεται “α λα καρτ”, αλλά σε κάθε περίσταση που υπάρχει ανάγκη. Καλούμε κι αυτή τη φορά τους Χαλανδραίους να σταθούν στο πλευρό των σεισμόπληκτων της Τουρκίας και της Συρίας, όπως έκαναν στο παρελθόν με τους πλημμυροπαθείς της Καρδίτσας, τους σεισμόπληκτους της Ελασσόνας, τους πυρόπληκτους της Εύβοιας, τους Αρμένιους του Ναγκόρνο Καραμπάχ, τους πρόσφυγες στο Καρά Τεπέ της Μυτιλήνης, τους Κούρδους στο Κομπάνι, τους Κούρδους πολιτικούς πρόσφυγες στο Λαύριο. Σε κάθε περίσταση, η αλληλεγγύη είναι το όπλο μας», σημείωσε ο δήμαρχος Χαλανδρίου Σίμος Ρούσσος.  
