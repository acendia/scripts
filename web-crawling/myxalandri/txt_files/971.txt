Title:
Ανεμώδες και “σκονισμένο” το τριήμερο της Καθαράς Δευτέρας στο Χαλάνδρι
Description:
Με εναλλαγές ηλιοφάνειας και συννεφιάς, θα κυλήσουν, τόσο το Σάββατο όσο και η Κυριακή, στο Χαλάνδρι, η πιθανότητα βροχής, όμως, είναι μικρή. Ο Νοτιάς θα επικρατήσει κατά τη διάρκεια του Σαββάτου για να ενισχυθεί, σημαντικά, τη νύχτα προς την Κυριακή, η οποία θα χαρακτηρίζεται από σφοδρούς ανέμους. Η Καθαρά Δευτέρα θα εξελιχθεί, επίσης, με εναλλαγές ηλιοφάνειας και κλειστού καιρού ενώ, υπάρχει ενδεχόμενο παροδικών βροχών, κυρίως κατά τις πρωινές ώρες της ημέρας. Οι άνεμοι θα πνέουν από νότιες διευθύνσεις με εξασθένιση και, κατά το μεγαλύτερο διάστημα της ημέρας, θα έχουν ένταση 2-4bf, ανάλογα με την περιοχή. Ως εκ τούτου, αν τα στοιχεία δεν αλλάξουν, το πέταγμα του χαρταετού, στις γύρω περιοχές, θα έχει ως σύμμαχο τον άνεμο αλλά είναι πιθανό, τελικά, σε κάποιες περιπτώσεις, η έντασή του να πέσει και κάτω από τα ιδανικά πλαίσια. Η θερμοκρασία στο Χαλάνδρι καθ&#039; όλη τη διάρκεια του τριημέρου, θα κυμαίνεται σε, σχετικά, υψηλά επίπεδα, με τις μέγιστες τιμές να ξεπερνούν τους 15°C και τις ελάχιστες, να πέφτουν κοντά στους 10°C. Η σκόνη είναι πιθανό να κάνει αισθητή την παρουσία της, κυρίως την Κυριακή και την Κ. Δευτέρα, και, σε περίπτωση, σε περίπτωση που βρέξει, οι σταγόνες θα έχουν περιεκτικότητα σε κονιορτό. Σύμφωνα με τα διαθέσιμα προγνωστικά στοιχεία, η νέα εβδομάδα, θα εξελιχθεί με νεφελώδη και, αρκετά βροχερό καιρό και, δεν αποκλείεται, κατά διαστήματα, τα φαινόμενα να έχουν μεγάλη ένταση και διάρκεια ενώ η θερμοκρασία θα σημειώσει σταδιακή πτώση και θα επανέλθει κοντά στις κλιματικές τιμές. Όσον αφορά τη μετέπειτα εξέλιξη, αξίζει να σημειωθεί η τάση, στα προγνωστικά στοιχεία, για επιστροφή του &quot;Χειμώνα&quot; με συνθήκες που θα μπορούσαν να φέρουν αξιόλογες ψυχρές εισβολές στη χώρα μας και, γιατί όχι, τον &quot;λευκό επισκέπτη&quot;, για μία ακόμα φορά, στο προάστιό μας. Ωστόσο, είναι ακόμα πολύ νωρίς για ασφαλείς εκτιμήσεις! Καλό τριήμερο και Καλή Σαρακοστή! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr  
