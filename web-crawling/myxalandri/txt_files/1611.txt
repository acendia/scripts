Title:
Η διαχείριση του φαινομένου του σχολικού εκφοβισμού αναλύθηκε στην εκδήλωση της παράταξης “Χαλάνδρι σε Δράση”
Description:
Την Τετάρτη 13 Απριλίου 2022 πραγματοποιήθηκε στο Παλαιό Δημαρχείο η συνάντηση - συζήτηση που διοργάνωσε η δημοτική παράταξη «Χαλάνδρι σε Δράση» με θέμα «Σχολικός Εκφοβισμός - Διαχείριση μέσα στην οικογένεια». Στη συνάντηση η ψυχολόγος - οικογενειακή ψυχοθεραπεύτρια κ. Ηλιάνα Καράμπελα ανέλυσε τη σημασία που έχει ο σχολικός εκφοβισμός στην ψυχολογία των παιδιών, τα προβλήματα που δημιουργεί και πρότεινε τρόπους διαχείρισης που θα μπορούσε να εφαρμόσει μια οικογένεια ώστε να υποστηρίξει τα παιδιά και να τα ενισχύσει ώστε να διαχειριστούν το φαινόμενο αυτό που δυστυχώς παρατηρούμε όλο και περισσότερο εντός των σχολείων. Στη συζήτηση που ακολούθησε οι γονείς πήραν μέρος σε έναν πολύ εποικοδομητικό διάλογο και αναλύθηκαν πολλές πτυχές της παιδικής ψυχολογίας και των μεθόδων που ακολουθούνται για την αντιμετώπιση του Σχολικού Εκφοβισμού. «Η συνάντηση είναι ενταγμένη σε μία σειρά εκδηλώσεων που έχει προγραμματίσει η παράταξή μας για να αναδείξει σύγχρονα θέμα κοινωνικού ενδιαφέροντος που απασχολούν την τοπική μας κοινωνία. Θα συνεχίσουμε με ακόμα περισσότερες πρωτοβουλίες το επόμενο χρονικό διάστημα» αναφέρει η επικεφαλής κ. Κρίστη Αγαπητού.    
