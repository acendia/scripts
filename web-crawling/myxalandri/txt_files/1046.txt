Title:
Φροντίδα για την τακτική φοίτηση των μαθητών Ρομά του Νομισματοκοπείου
Description:
Επίσκεψη στον καταυλισμό των Ρομά στο Νομισματοκοπείο, πραγματοποίησε στις 2 Φεβρουαρίου 2023, αντιπροσωπεία αποτελούμενη από διευθυντές σχολείων, στελέχη του Παραρτήματος Ρομά και του τμήματος Ασφαλείας Χαλανδρίου, με στόχο την εποπτεία μαθητών που δεν φοιτούν τακτικά στο σχολείο. Ο δ/ντής του 7ου Δημοτικού κ. Δημήτρης Μητρόπουλος, η δ/ντρια του 4ου Δημοτικού κ. Αθηνά Μπασιά, η εκπαιδευτικός του τμήματος Υποδοχής κ. Άννα Τσαντιράκη, στελέχη του Παραρτήματος Ρομά με τη συνδρομή του τμήματος Ασφαλείας του Χαλανδρίου επισκέφθηκαν τον καταυλισμό και ενημέρωσαν τα παιδιά αλλά και τους γονείς τους σχετικά με τη νομοθεσία υποχρεωτικής φοίτησης.
