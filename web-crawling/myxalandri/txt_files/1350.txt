Title:
Θύμα κλοπής επιχειρηματίας στο Χαλάνδρι: Παραβίασαν το πολυτελές όχημά του
Description:
Θύμα κλοπής έπεσε επιχειρηματίας στο Χαλάνδρι, καθώς άγνωστοι παραβίασαν το πολυτελές αυτοκίνητό του και άρπαξαν την τσάντα του που περιείχε χρήματα, μπλοκ επιταγών και προσωπικά του έγγραφα. Ο 63χρονος επιχειρηματίας, σύμφωνα με πληροφορίες του Vradini.gr, είχε σταθμεύσει μέρα μεσημέρι το όχημά του στην οδό Τήνου, κοντά στο κοιμητήριο Χαλανδρίου. Όπως είπε στους αστυνομικούς, απουσίασε για μια περίπου μία ώρα, που αποδείχτηκε αρκετή για τους κλέφτες, ώστε να παραβιάσουν το λευκό όχημα και να αρπάξουν την τσάντα με τα χρήματα. Οι δράστες έσπασαν το τζάμι από το πορτμπαγκάζ, το άνοιξαν, αφαίρεσαν την καφέ τσάντα και εξαφανίστηκαν. Όταν επέστρεψε ο 63χρονος οδηγός, είδε το τζάμι σπασμένο και την τσάντα να μην είναι στη θέση της. Αμέσως τηλεφώνησε στην Άμεση Δράση και κατήγγειλε την κλοπή. Στην Ασφάλεια Χαλανδρίου κατέθεσε ότι η τσάντα περιείχε 3.000 ευρώ, μπλοκ επιταγών και προσωπικά του αντικείμενα. Η έρευνα είναι σε εξέλιξη για την ταυτοποίηση των δραστών. Πηγή: www.vradini.gr
