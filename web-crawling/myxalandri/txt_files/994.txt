Title:
Δήμος Χαλανδρίου: Ποια είδη συλλέγονται στην καμπάνια ανθρωπιστικής βοήθειας για τους σεισμόπληκτους Τουρκίας 
Description:
Ο Δήμος Χαλανδρίου ενημερώνει ότι τροποποιείται ο κατάλογος των ειδών που συλλέγονται στο πλαίσιο της καμπάνιας αλληλεγγύης για τους σεισμόπληκτους Τουρκίας και Συρίας, λόγω υπερπληθώρας προσφορών σε είδη ρουχισμού (ρούχα, κουβέρτες, παπλώματα, μπουφάν) που καθιστά πλέον δυσχερή την άμεση προώθησή τους στις πληγείσες περιοχές, τόσο μέσω του δικτύου της “Αλληλεγγύης για Όλους”, όσο και μέσω του δικτύου της ΚΕΔΕ. Τα παραπάνω είδη μένουν προς το παρόν εκτός λίστας της καμπάνιας. Ο Δήμος Χαλανδρίου στην ανακοίνωσή του ευχαριστεί θερμά τους συμπολίτες μας που ανταποκρίθηκαν αμεσότατα στο κάλεσμα αλληλεγγύης προς τους λαούς που ταλανίζονται από τις συνέπειες των πρόσφατων φονικών σεισμών και συνεχίζει την καμπάνια συλλογής των παρακάτω ειδών: Είδη πρώτης ανάγκης (βρεφικές κρέμες, πάνες, μωρομάντηλα) Τρόφιμα μακράς διάρκειας (ρύζι, φακές, ρεβίθια, πλιγούρι, γάλα μακράς διάρκειας, γάλα σκόνη για παιδιά, γάλα σε σκόνη, μπισκότα, σοκολάτες υγείας - Όλα τα είδη διατροφής πρέπει να έχουν χρόνο λήξης τουλάχιστον 9 μηνών) Ιατροφαρμακευτικό υλικό Δείτε τα σημεία στο Χαλάνδρι που γίνεται η συλλογή των ειδών ΕΔΩ
