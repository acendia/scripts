Title:
Βροχερές οι επόμενες ημέρες στο Χαλάνδρι
Description:
Με την ολιγόωρη χιονόπτωση της περασμένης Δευτέρας, ως &quot;κερασάκι στην τούρτα&quot;, έκλεισε τον κύκλο της μία από τις πιο αξιόλογες περιόδους βαρυχειμωνιάς που έχει επηρεάσει την περιοχή μας και η οποία ξεκίνησε από τα τέλη της προηγούμενης χρονιάς. Από τα μέσα της περασμένης εβδομάδας, ο καιρός έχει γίνει αρκετά θερμότερος και κυμαίνεται πλέον σε ήπια, από πλευράς θερμοκρασίας, επίπεδα. Κύριο χαρακτηριστικό των επόμενων ημερών θα είναι οι αξιόλογες βροχοπτώσεις και οι καταιγίδες που, κατά διαστήματα, θα εκδηλώνονται στην περιοχή μας. Ιδιαίτερη έμφαση δίνεται κατά τις νυχτερινές ώρες της Τετάρτης προς την Πέμπτη και κατά τη διάρκεια της Παρασκευής, οπότε και τα φαινόμενα είναι αρκετά πιθανό να έχουν έντονο χαρακτήρα για μεγάλα χρονικά διαστήματα, καθιστώντας αυξημένο τον κίνδυνο πλημμυρικών φαινομένων, κυρίως σε ευπαθείς περιοχές. Ως εκ τούτου, καλό είναι να υπάρχει σχετική εγρήγορση, και σε περιοχές του Χαλανδρίου που έχουν ιστορικό πλημμυρικών φαινομένων, να υπάρχει σχέδιο αντιμετώπισης/δράσης σε περίπτωση που παρατηρηθεί ταχεία συσσώρευση υδάτων. Καλό υπόλοιπο εβδομάδας! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr  
