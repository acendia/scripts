Title:
Διεθνής Ημέρα για την Εξάλειψη της Φτώχειας - Ο Δήμος Χαλανδρίου στηρίζει στην πράξη τους ασθενέστερους
Description:
Ο Δήμος Χαλανδρίου έχει αναπτύξει, από το 2014, ένα διαρκώς διευρυνόμενο δίκτυο κοινωνικών υπηρεσιών, με στόχο την εξάλειψη του κοινωνικού αποκλεισμού στην πόλη και τη διασφάλιση μιας αξιοπρεπούς ζωής για όλα τα μέλη των ευάλωτων κοινωνικά ομάδων. Η Τοπική Αυτοδιοίκηση δεν μπορεί προφανώς να διαμορφώσει πολιτικές παραγωγικής ανασυγκρότησης της χώρας με στόχο την εξάλειψη της φτώχειας, μπορεί όμως να συμβάλει καθοριστικά στη διαμόρφωση ενός πλέγματος κοινωνικών υπηρεσιών, μιας ασπίδας απέναντι στην ακραία φτώχεια για τους ασθενέστερους και τις κοινωνικά ευπαθείς ομάδες. Προς την κατεύθυνση αυτή, ο Δήμος Χαλανδρίου με ένα ολοκληρωμένο δίκτυο υπηρεσιών - δομών και με σειρά από πρόνοιες και απαλλαγές από δημοτικά τέλη και τροφεία, στηρίζει σταθερά τους συμπολίτες μας που δοκιμάστηκαν από την οικονομική κρίση της προηγούμενης δεκαετίας, την πανδημία των δύο τελευταίων χρόνων και την ενεργειακή κρίση των τελευταίων μηνών. Κοινωνικές δομές στήριξης και αποκατάστασης Κοινωνικό Παντοπωλείο - Συσσίτιο: Εξυπηρετεί περίπου 1.200 συμπολίτες μας, διανέμοντας τυποποιημένα και κατά περίπτωση νωπά τρόφιμα, είδη ατομικής υγιεινής και καθαριότητας, είδη καθημερινής χρήσης (ρούχα, παπούτσια, βιβλία κ.λπ.). Παρέχει υπηρεσίες ψυχοκοινωνικής υποστήριξης και συμβουλευτικής στους εξυπηρετούμενους, σε συνεργασία με την Κοινωνική Υπηρεσία του Δήμου και το Κέντρο Κοινότητας. Στο συσσίτιο διατίθεται μαγειρεμένο γεύμα μια φορά την ημέρα, το οποίο ετοιμάζεται με φροντίδα στους Παιδικούς Σταθμούς της πόλης. Η δομή, πέρα από τις χορηγίες που λαμβάνει από ιδιώτες, εταιρίες και μεγάλες αλυσίδες τροφίμων, χρηματοδοτείται σταθερά από τον Δήμο, με ποσό που, το 2022, έφτασε το μισό εκατομμύριο! Επικοινωνία: 210-6899918 &amp;amp; 210-6856805Δευτέρα έως Παρασκευή, 08:00-16:00e-mail: kdhalandri@gmail.com  Κοινωνικό Φαρμακείο: Διανέμει δωρεάν φάρμακα, συνδράμοντας από 120 έως 300 άτομα τον μήνα. Επικοινωνία: 210-6899910Δευτέρα έως Παρασκευή, 08:00-16:00e-mail: farmakeio@chalandri.gr  Τμήμα Προληπτικής Ιατρικής: Προσφέρει δωρεάν υπηρεσίες πρωτοβάθμιας φροντίδας, όπως επίσης και υπηρεσίες Ψυχικής Υγείας για παιδιά, εφήβους και ενήλικες, ενώ παρέχεται και η δυνατότητα αξιολόγησης και αποκατάστασης μαθησιακών δυσκολιών. Επικοινωνία: 210-6892553 &amp;amp; 210-6894444Δευτέρα έως Παρασκευή, 07:00-16:00e-mail: proliptiki.iatriki@halandri.gr  Πρόγραμμα «Στέγαση και εργασία για τους αστέγους»: Ο Δήμος Χαλανδρίου συμμετέχει στο διαδημοτικό πρόγραμμα «Στέγαση και Εργασία για τους αστέγους», το οποίο απευθύνεται σε άτομα και οικογένειες που διαβιούν σε συνθήκη έλλειψης στέγης, με στόχο την παροχή υπηρεσιών στέγασης, ψυχοκοινωνικής στήριξης, ενεργοποίησης, κατάρτισης και προώθησής τους στην εργασία. Επικοινωνία: 210-6899911 Δευτέρα έως Παρασκευή, 08:00-16:00e-mail: koinoniki.ipiresia@halandri.gr  Κέντρο Κοινότητας: Διασυνδέει τους ασθενέστερους με τις δημόσιες δομές παροχής υπηρεσιών που αποσκοπούν στη βελτίωση του βιοτικού επιπέδου και διασφαλίζουν την κοινωνική ένταξη των εξυπηρετούμενων (Κοινωνικό Εισόδημα Αλληλεγγύης, Επιδότηση Ενοικίου, κ.λπ.). Επικοινωνία: 210-6899911, 210-6899912, 210-6899914Δευτέρα έως Παρασκευή, 08:00-16:00e-mail: kentrokoinotitas@halandri.gr           Στο πλαίσιο του Κέντρου Κοινότητας λειτουργεί και το Παράρτημα Ρομά με δράσεις που αφορούν την κοινωνική ένταξη των Ρομά και τη σταδιακή κατάργηση του καταυλισμού που υπάρχει στην πόλη. Επικοινωνία: 210-6819068 &amp;amp; 210-6814485Δευτέρα έως Παρασκευή, 08:00-16:00e-mail: kkroma@halandri.gr Επιτροπή Επανασύνδεσης Ηλεκτρικού Ρεύματος: Ο Δήμος έχει συστήσει τριμελή επιτροπή για τη διαχείριση και αξιολόγηση αιτήσεων για τη χορήγηση εφάπαξ ειδικού βοηθήματος και την επανασύνδεση της παροχής ηλεκτρικού ρεύματος των ευπαθών καταναλωτών. Το ύψος του ειδικού βοηθήματος κυμαίνεται από 30% έως 100% ανάλογα με το ύψος της συνολικής οφειλής. Επικοινωνία: 210-6848380 &amp;amp; 210-6899930Δευτέρα έως Παρασκευή, 07:00-16:00e-mail: kapi@halandri.gr &amp;amp; koinoniki.ipiresia@halandri.gr Οικονομικά βοηθήματα, πρόνοιες, απαλλαγές από δημοτικά τέλη και τροφεία Παροχή οικονομικών βοηθημάτων για την αντιμετώπιση οξυμένων προβλημάτων ύψους 270.000 ευρώ για το 2022, από 1.800 ευρώ το 2014. Πλήρης απαλλαγή από τα δημοτικά τέλη μονογονεϊκών, τρίτεκνων και πολύτεκνων οικογενειών, με βάση εισοδηματικά κριτήρια, και ατόμων ΑμεΑ. Πλήρης απαλλαγή από τα τροφεία των παιδικών σταθμών για οικογένειες με εισόδημα μικρότερο των 25.000 ευρώ. Δωρεάν συμμετοχή στα προγράμματα Αθλητισμού για ΑμεΑ, μονογονεϊκές, τρίτεκνες και πολύτεκνες οικογένειες, με βάση εισοδηματικά κριτήρια. Δωρεάν μαθήματα εκμάθησης μουσικών οργάνων από τη Φιλαρμονική Ορχήστρα του Δήμου. Δωρεάν μαθήματα ξένων γλωσσών από το Σώμα Εθελοντών Χαλανδρίου  
