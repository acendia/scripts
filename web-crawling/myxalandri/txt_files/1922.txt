Title:
Η έκδοση &quot;Το Χαλάνδρι των γεύσεων&quot; μόλις κυκλοφόρησε!
Description:
Κλέβει τις εντυπώσεις με την πρώτη ματιά αφού συστήνεται μ’ ένα διαφορετικό και πολύ ελκυστικό εξώφυλλο. Η χειμωνιάτικη έκδοση «Το Χαλάνδρι των γεύσεων» μόλις κυκλοφόρησε! Η επιτυχημένη έκδοση που κυκλοφορεί εδώ και 5 χρόνια (οδεύει προς τον 6ο) και διανέμεται δωρεάν, αναδεικνύει την ποιότητα, τις γευστικές προτάσεις, την καινοτομία, την εξυπηρέτηση, την ατμόσφαιρα, τις οικονομικές προτάσεις των καταστημάτων εστίασης αλλά ταυτόχρονα και επιχειρήσεων που σχετίζονται με την εστίαση. Με ανανεωμένο περιεχόμενο, άρθρα, συνταγές και παρουσιάσεις, μόλις κυκλοφόρησε. Η υψηλή αισθητική της έκδοσης, που οφείλεται στην πολύ καλή δημιουργική δουλειά, στο επιμελημένο περιεχόμενο αλλά και στην προσεγμένη εκτύπωση, προδιαθέτει τον αναγνώστη να ανατρέξει στις σελίδες της και φυσικά να την κρατήσει για να τη συμβουλεύεται στις εξόδους του. «Το Χαλάνδρι των γεύσεων» θα το βρείτε σε πολλά σταθερά σημεία διανομής στο Χαλάνδρι, ενώ μοιράζεται δωρεάν στο εμπορικό κέντρο του Χαλανδρίου αλλά και σε κεντρικά σημεία των όμορων δήμων. Μέσα από τη σελίδα «Το Χαλάνδρι των γεύσεων» στο facebook μπορείτε να ενημερώνεστε για ό,τι νεώτερο συμβαίνει και αφορά στην εστίαση. Επίσης, μπορείτε να ξεφυλλίσετε και ηλεκτρονικά την έκδοση μέσα από το site www.menohalandri.gr. &amp;nbsp;
