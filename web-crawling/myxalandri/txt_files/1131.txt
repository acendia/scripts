Title:
Έξι άτομα μαχαίρωσαν και λήστεψαν 33χρονο στο Χαλάνδρι
Description:
Θύμα ληστείας έπεσε τα ξημερώματα στο Χαλάνδρι 33χρονος από έξι άτομα, τα οποία προηγουμένως τον μαχαίρωσαν. Σύμφωνα με την ΕΛ.ΑΣ, λίγο μετά τη 1:30 π.μ., τα άτομα αυτά ακινητοποίησαν τον άνδρα, στην οδό Σοφοκλή Βενιζέλου και αφού τον μαχαίρωσαν, τον λήστεψαν. Ειδικότερα, του αφαίρεσαν τα χρήματα που είχε πάνω του και το κινητό τηλέφωνό του. Ο 33χρονος διακομίστηκε στο νοσοκομείο «Σισμανόγλειο», όπου και νοσηλεύεται εκτός κινδύνου. Προανάκριση για το περιστατικό διενεργεί το Τμήμα Ασφαλείας Χαλανδρίου. Πηγή: ΑΠΕ-ΜΠΕ
