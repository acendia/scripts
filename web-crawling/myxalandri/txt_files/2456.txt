Title:
“Χαλάνδρι σε Δράση” προς μαθητές: «Είστε ήδη μεγάλοι νικητές»
Description:
Μήνυμα της δημοτικής παράταξης “Χαλάνδρι σε Δράση” προς τους μαθητές ενόψει των Πανελλαδικών εξετάσεων:  «Ευχόμαστε σε όλους εσάς τους μαθητές και τις μαθήτριες της Γ’ Λυκείου που ξεκινάτε την μεγάλη προσπάθεια στις Πανελλαδικές εξετάσεις, καλή δύναμη και καλή επιτυχία. Είστε ήδη μεγάλοι νικητές ειδικά την φετινή χρονιά που η προσπάθειά σας έγινε με τις πιο αντίξοες συνθήκες εν μέσω της πανδημίας. Κάθε εξεταστική διαδικασία απαιτεί κόπο επιμονή και προσωπικές θυσίες πόσο μάλλον η φετινή όπου αντιμετωπίσατε και την περιπέτεια του κορωνοϊού. Οι πανελλαδικές εξετάσεις αποτελούν σημαντικό σταθμό στην πορεία σας. Είναι ωστόσο μία από τις ευκαιρίες που θα συναντήσετε μπροστά σας και βέβαια όχι η τελευταία. Με αυτή την σκέψη και τηρώντας όλα τα απαραίτητα μέτρα προστασίας ώστε να παραμείνετε ασφαλείς να λάβετε μέρος στις εξετάσεις με ηρεμία, εμπιστοσύνη στον εαυτό σας, και απόλυτα προσηλωμένοι στον στόχο σας. Έτσι η προσπάθειά σας θα έχει το καλύτερο δυνατό αποτέλεσμα. Σε όλη την διάρκεια της προσπάθειας είχατε συμπαραστάτες τους γονείς και κηδεμόνες σας που σας στήριξαν με όλες τις δυνάμεις τους και τους καθηγητές σας που σε «μη κανονικές» συνθήκες στάθηκαν παραγωγικά δίπλα σας. Σας εύχομαι να εκπληρώσετε τα όνειρά σας και να επιτύχετε τους στόχους σας. Καλή επιτυχία!» Γιώργος Κουράσης Δημοτική Παράταξη “Χαλάνδρι σε Δράση”
