Title:
Επεισόδια στον καταυλισμό των Ρομά στο Νομισματοκοπείο - Ισχυρή αστυνομική παρουσία
Description:
Επεισόδια έχουν ξεσπάσει στον καταυλισμό των Ρομά που βρίσκεται στο Νομισματοκοπείο με τους αθίγγανους να εκτοξεύουν πέτρες κι άλλα αντικείμενα στις αστυνομικές δυνάμεις που έχουν σπεύσει στην περιοχή. Η κατάσταση είναι έκρυθμη, ενώ έχουν κλείσει και δρόμοι πέριξ του καταυλισμού, του οποίου η μία είσοδος βρίσκεται επί της Λεωφόρου Μεσογείων. Η αστυνομική παρουσία ισχυροποιείται όσο περνά η ώρα, καθώς αρχικά έσπευσαν στο σημείο πληρώματα της ομάδας ΔΙΑΣ. Την ίδια στιγμή δεν υπάρχουν αναφορές για τραυματισμούς. Σύμφωνα με πληροφορίες του Reader έγινε καταγγελία για ρευματοκλοπή κι όταν προσέγγισαν οι άνδρες της ομάδας ΔΙΑΣ δέχθηκαν... ομοβροντία από τον καταυλισμό. Στο σημείο πλέον έχει σπεύσει και διμοιρία των ΜΑΤ. Πηγή: www.reader.gr
