Title:
Φεστιβάλ Ρεματιάς 2022 “Νύχτες Αλληλεγγύης”: Πρόγραμμα 24 Αυγούστου - 24 Σεπτεμβρίου
Description:
Με καταξιωμένους καλλιτέχνες και δημοφιλείς παραστάσεις θα συνεχιστεί από τις 24 Αυγούστου έως τις 24 Σεπτεμβρίου το Φεστιβάλ Ρεματιάς - Νύχτες Αλληλεγγύης, μετά την επιτυχή ολοκλήρωση του πρώτου κύκλου των εκδηλώσεων, στις 5 Αυγούστου. Ύστερα από δυο χρόνια περιοριστικών όρων και αποκλεισμού, συνεπεία της πανδημίας, τόσο στις παραστατικές τέχνες όσο και στην κοινωνική μας ζωή εν γένει, το Φεστιβάλ Ρεματιάς, έχοντας τηρήσει απαρέγκλιτα τα απαραίτητα μέτρα ασφαλείας με εύλογο αποτέλεσμα να χάσει προσωρινά την ευρεία του απήχηση στο κοινό, και έρχεται να διεκδικήσει και πάλι το γνώριμο ενδιαφέρον των θεατών, στο αναβαθμισμένο αισθητικά θέατρο, ύστερα από ανακαίνιση στη σκηνή και τα καθίσματα, σε αρμονία με το κάλλος του φυσικού περιβάλλοντος. Οι ενδιαφερόμενοι και ενδιαφερόμενες για τις εκδηλώσεις στο θέατρο μπορούν να τις παρακολουθήσουν, αφού προμηθευτούν το δελτίο εισόδου τους ή το εισιτήριό τους για τις παραστάσεις με είσοδο, από τον ιστότοπο www.viva.gr. Ώρα έναρξης: 9:00 μ.μ. Ισχυρή σύσταση για χρήση μάσκας Ευριπίδειο Θέατρο ΡεματιάςΠεζόδρομος Προφήτη Ηλία, Πολύδροσο Χαλανδρίου Αντί εισιτηρίου στις παραστάσεις με ελεύθερη είσοδο, προαιρετική συνεισφορά σε τρόφιμα, φάρμακα και άλλα είδη πρώτης ανάγκης για τους πρόσφυγες και τις κοινωνικές δομές της πόλης. ΑΥΓΟΥΣΤΟΣ ΤΕΤΑΡΤΗ 24  Café Aman - Σμυρνέικο μινόρε / Σμύρνη - Σύρα - Πειραιάς Κώστας Φέρρης, Θέσια Παναγιώτου. Μουσικό οδοιπορικό για τα 100 χρόνια από τη Μικρασιατική Καταστροφή. Παίζουν και τραγουδούν: Θεοδοσία Στίγκα: τραγούδι. Γιώργος Κουτουλάκης: τραγούδι-μπουζούκι. Μάνος Κουτσαγγελίδης: τραγούδι-κανονάκι. Θοδωρής Λίζος: τραγούδι-μπαγλαμάς-κιθάρα. Σπύρος Κονσολάκης: κιθάρα. Αντώνης Τζίκας: κόντραμπάσο. Γιώργος Γκίκας: κρουστά.Επί σκηνής και ο Κώστας Φέρρης.    ΠΕΜΠΤΗ 25 Jurassic Adventures * Διαδραστική παράσταση για παιδιά και ενήλικες σε έναν προϊστορικό κόσμο δεινοσαύρων.   ΠΑΡΑΣΚΕΥΗ 26 Από τη Μικρά Ασία στο Αιγαίο Βαγγέλης Σαραντίδης: βιολί-τραγούδι, Γιάννης Νιάρχος: κιθάρα-τραγούδι, Σταυρούλα Σπανού: σαντούρι, Παναγιώτης Κάιτατζης: ούτι, Ιγνάτιος Σαραντίδης: λαούτο. Με αφορμή τα 100 χρόνια από τη Μικρασιατική Καταστροφή.   ΣΑΒΒΑΤΟ 27 Αισχύλου, Προμηθέας Δεσμώτης * Σκηνοθεσία: Άρης Μπινιάρης. Προμηθέας: Γιάννης Στάνκογλου.   30 ΑΥΓΟΥΣΤΟΥ - 4 ΣΕΠΤΕΜΒΡΙΟΥ OUR FESTIVAL 8 Συνάντηση αλληλέγγυων καλλιτεχνών.   ΣΕΠΤΕΜΒΡΙΟΣ ΔΕΥΤΕΡΑ 5          Δον Κιχώτης * Παράσταση για παιδιά. Σκηνοθεσία: Δημήτρης Αδάμης. Με την υποστήριξη του Ινστιτούτου Θερβάντες.   ΤΕΤΑΡΤΗ 7 Η γυναίκα της Ζάκυθος του Διονύσιου Σολωμού Δραματουργία - σκηνοθεσία: Δήμος Αβδελιώδης.   ΠΕΜΠΤΗ 8 Stand Up Comedy Night με τον Κώστα Μαλιάτση. *   ΠΑΡΑΣΚΕΥΗ 9 &amp;amp; ΣΑΒΒΑΤΟ 10 Μουσικό διήμερο με αγαπημένα συγκροτήματα νέων κάθε ηλικίας. Rock &#039;n&#039; roll, reggae, latin και άλλοι ζωηροί ρυθμοί. *    ΔΕΥΤΕΡΑ 12        Ανάθεμα του Γιώργου Αδαμαντιάδη * Από τη θεατρική ομάδα «Τα Μπάσταρδα του Σίσυφου».   ΤΕΤΑΡΤΗ 14 Αγγέλα Παπάζογλου Ερμηνεύει η Άννα Βαγενά. Από το βιβλίο του Γιώργη Παπάζογλου «Ονείρατα της άκαυτης και της καμένης Σμύρνης». Σκηνοθεσία: Λάμπρος Λιάβας - Άννα Βαγενά.  Με αφορμή τα 100 χρόνια από τη Μικρασιατική Καταστροφή.   ΠΑΡΑΣΚΕΥΗ 16 Ayşem - Μια ιστορία με γενίτσαρους και βρυκόλακες στην οθωμανική Κρήτη Πρωτότυπη θεατρική παράσταση από τη θεατρική ομάδα SplishSplash. Σενάριο, Σκηνοθεσία: Johnny O.   ΣΑΒΒΑΤΟ 17 Σταμάτης Χατζηευσταθίου 2022 Τραγούδια από το δισκογραφικό έργο του καλλιτέχνη καθώς και παλιότερα αγαπημένα τραγούδια.   ΚΥΡΙΑΚΗ 18 Πάρτυ των αναμνήσεων Ένωση Παλαιών Προσκόπων.   ΔΕΥΤΕΡΑ 19 Παντελής Κυραμαργιός  &amp;amp; Αλέξανδρος Εμμανουηλίδης Δυο αγαπημένοι τραγουδοποιοί παρουσιάζουν το νέο τους δισκογραφικό έργο και πρωτότυπες διασκευές.   ΤΕΤΑΡΤΗ 21 Ακούω ήχον κώδωνος * Θεατρική σύνθεση από έργα του Μποστ επιμελημένα από τον Θανάση Παπαγεωργίου. Από το ιστορικό Θέατρο ΣΤΟΑ με αφορμή τη συμπλήρωση 50 χρόνων λειτουργίας του. Με τον Θανάση Παπαγεωργίου, τη Λήδα Πρωτοψάλτη κ.ά. Συμμετέχει ο Διονύσης Τσακνής.   ΠΑΡΑΣΚΕΥΗ 23  Τα ερείπια των Αθηνών Από το ομότιτλο βιβλίο του Τάκη Σιμώτα «Η ιστορία ως θέαμα και ως όργανο πολιτικού προσανατολισμού». Σκηνοθεσία: Σπύρος Βραχωρίτης.   ΣΑΒΒΑΤΟ 24 HIDRANT FESTIVAL 2To νερό ως κοινό αγαθό Παραδείγματα συμμετοχικής και αλληλέγγυας διαχείρισης υδάτινων πόρων και δικτύων.   * Οι εκδηλώσεις με αστερίσκο έχουν εισιτήριο που καθορίζει η αντίστοιχη παραγωγή.  
