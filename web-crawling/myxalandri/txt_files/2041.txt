Title:
“Χαλάνδρι Ορίζοντας 2023”: Επίσκεψη στα τμήματα Προσχολικής Αγωγής Δήμου Χαλανδρίου
Description:
Επίσκεψη στα τμήματα Προσχολικής Αγωγής του Δήμου Χαλανδρίου πραγματοποίησε η δημοτική παράταξη «Χαλάνδρι Ορίζοντας 2023». Αναλυτικά η ανακοίνωση: Σήμερα (22/12) ολοκληρώσαμε επισκέψεις σε όλες τις μονάδες προσχολικής αγωγής του Δήμου Χαλανδρίου (παιδικούς σταθμούς) και με χαρά συναντήσαμε τη Διευθύντρια της προσχολικής αγωγής, τις προϊσταμένες και τους εργαζομένους των μονάδων, στους οποίους αξίζουν θερμά συγχαρητήρια για το έργο τους, τιμώντας την εμπιστοσύνη των γονέων. Εκτός από τις θερμές Χριστουγεννιάτικες ευχές ενημερωθήκαμε για την τρέχουσα κατάσταση και ειδικότερα ζητήματα. Η υφιστάμενη κατάσταση και λειτουργία των τμημάτων προσχολικής αγωγής είναι πολύ καλή. Είναι στοίχημα η διατήρηση του επιπέδου αυτού και απαραίτητη η περαιτέρω βελτίωση των υποδομών όπως η αναβάθμιση του περιβάλλοντος χώρου αρκετών μονάδων. Επίσης είναι σημαντικό να γίνει ένας σχεδιασμός για απόκτηση ιδιόκτητων ακινήτων για τη στέγαση νέων μονάδων προσχολικής αγωγής και ειδικά σε περιοχές που σήμερα δεν εξυπηρετούνται επαρκώς όπως η Τούφα, το Πολύδροσο, ο Συνοικισμός και η Αγία Βαρβάρα. Η προσχολική αγωγή είναι κορυφαίας σημασίας για τις οικογένειες των Χαλανδραίων, και βέβαια για την παράταξή μας και το πρόγραμμα δράσης μας. Γιατί η οικογένεια είναι πυρήνας της ποιότητας ζωής στην πόλη μας. Μάνος ΚρανίδηςΔημοτικός Σύμβουλος - Επικεφαλής«Χαλάνδρι Ορίζοντας 2023»
