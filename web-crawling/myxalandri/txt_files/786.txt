Title:
Δήμος Χαλανδρίου: Και μέσω web banking πλέον η καταβολή των συνδρομών στα αθλητικά προγράμματα
Description:
Την καταβολή των μηνιαίων συνδρομών για τα δημοτικά αθλητικά προγράμματα και μέσω web banking καθιέρωσε από τις 12 Μαΐου 2023, η δ/νση Παιδείας, Αθλητισμού &amp;amp; Νέας Γενιάς του Δήμου Χαλανδρίου. Αναλυτικά η ανακοίνωση: Μέχρι τώρα οι συνδρομές καταβάλλονταν μόνο στα ταμεία των αθλητικών κέντρων και του Δήμου. Η δυνατότητα της ηλεκτρονικής πληρωμής θα παρασχεθεί φέτος, για πρώτη φορά, και για τις εισφορές συμμετοχής στη Β’ &amp;amp; Γ’ περίοδο της Αθλητικής Κατασκήνωσης, κατόπιν του ελέγχου των αιτήσεων. Τι κάνουμε: Η ηλεκτρονική πληρωμή, πραγματοποιείται μέσω της πλατφόρμας https://demos365.chalandri.gr για τα εγγεγραμμένα μέλη της, ακολουθώντας τα κάτωθι βήματα: Είσοδος στο προφίλ χρήστη και επιλέγοντας το πεδίο: «Νέα πληρωμή». Επιλέγουμε τον ωφελούμενο για τον οποίο θέλουμε να πραγματοποιήσουμε την πληρωμή, π.χ. ο γονέας (κύριος λήπτης) για το παιδί του (ωφελούμενος) ή ο κύριος λήπτης για τον εαυτό του. Επιλέγουμε την υπηρεσία στην οποία έχουμε κάνει την αίτησή μας (αθλητισμός ή αθλητικά camp). Από τη λίστα που θα εμφανιστεί, επιλέγουμε τη συνδρομή που θέλουμε να καταβάλλουμε, τσεκάροντας τη στήλη: «Επιλογή» που βρίσκεται δεξιά και πατάμε «συνέχεια». Υπάρχει δυνατότητα να επιλέξουμε και παραπάνω από μια συνδρομές. Κατόπιν, εφόσον από το προφίλ χρήστη, δεν έχουμε συμπληρώσει τα στοιχεία κατόχου κάρτας, τα συμπληρώνουμε και πατάμε «συνέχεια». Εν συνεχεία εμφανίζεται η τελική φόρμα από πριν την πληρωμή, κάνουμε αποδοχή στους όρους χρήσης &amp;amp; την πολιτική προσωπικών δεδομένων και προχωράμε στην «ολοκλήρωση πληρωμής». Αμέσως μετά, γίνεται ανακατεύθυνση στη συνεργαζόμενη τράπεζα, όπου και θα μας ζητηθούν τα στοιχεία της κάρτας. Προσοχή!Όταν ολοκληρωθεί η πληρωμή περιμένουμε να επιστρέψει στην οθόνη μας, η εφαρμογή demos365, προκειμένου το σύστημα να ενημερωθεί για την πληρωμή και αυτόματα να εκδοθεί η απόδειξη και να σταλεί στο mail μας.
