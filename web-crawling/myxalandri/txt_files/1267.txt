Title:
“Χαλάνδρι Ορίζοντας 2023”: Πλήρης στήριξη στους εργαζομένους και θέσεις εργασίας του Δήμου
Description:
Ανακοίνωση της δημοτικής παράταξης “Χαλάνδρι Ορίζοντας 2023” σχετικά με το θέμα στήριξης των εργαζομένων και θέσεων εργασίας του Δήμου Χαλανδρίου και ειδικά των 58 εργαζομένων στους παιδικούς σταθμούς:  Η δημοτική παράταξή μας έχει ως κύριο σκοπό την ενίσχυση της ποιότητας ζωής στο Χαλάνδρι. Για τον σκοπό αυτό είναι αναγκαία η αποτελεσματική λειτουργία των υπηρεσιών του Δήμου. H καρδιά του Δήμου είναι οι άνθρωποί του. Για αυτό τα 3 έτη παρουσίας μας έχουμε στηρίξει πλήρως τους εργαζομένους και τις θέσεις εργασίας του Δήμου, ώστε να μπορούν, ειδικά σε θέσεις πρώτης γραμμής, να πράξουν αποτελεσματικότερα το καθήκον τους προς τους πολίτες του Χαλανδρίου. Στην καθημερινότητα, στην οικονομική επιτροπή και στο Δημοτικό Συμβούλιο έχουμε στηρίξει όλες τις σημαντικές θετικές αποφάσεις για την προστασία και ανάπτυξη της αποτελεσματικής εργασίας στον Δήμο. Στο πρόσφατο Δημοτικό Συμβούλιο στηρίξαμε την ομόφωνη απόφαση να στηριχθούν πλήρως οι 58 συμβασιούχοι εργαζόμενοι στους βρεφονηπιακούς σταθμούς της πόλης που διεκδικούν με αγωγή τη μονιμοποίησή τους και να γίνουν όλες οι απαιτούμενες ενέργειες από τον Δήμο. Ο λόγος απλός και αυτονόητος: Η σημαντική βελτίωση των κρίσιμων δημοτικών υπηρεσιών απαιτεί σταθερές μόνιμες θέσεις εργασίας. Η πρόταση διοίκησής μας για τη νέα δημοτική περίοδο από το 2024 περιλαμβάνει συγκεκριμένες μελετημένες εποικοδομητικές δράσεις ανθρώπινου δυναμικού, για τη στήριξη, ενίσχυση και βελτίωση των θέσεων εργασίας και των εργαζομένων στον Δήμο, των συνθηκών εργασίας και συνεργασίας. Η δημοτική μας παράταξη αποτελεί στην κοινωνία του Χαλανδρίου το μοναδικό και δυναμικό νέο πόλο σύνθεσης προτάσεων και συμπολιτών μας, για τη δημιουργία μιας νέας διαφορετικής φιλοσοφίας και πρότασης διοίκησης του Δήμου. Μιας νέας πρότασης που έχει ως πυρήνα πρώτα το Χαλάνδρι και την ανάδειξή του σε κορυφαίο τόπο ποιότητας ζωής. Δύναμή μας η αγάπη για την πόλη και τους ανθρώπους της, η συλλογική δημοκρατική πράξη, η σύνθεση άξιων και αξιών, η διαρκής βελτίωση και αναβάθμιση των υποδομών και της λειτουργίας του Δήμου και τελικά η πίστη μας ότι μπορούμε καλύτερα για όλους. Εκ μέρους της δημοτικής παράταξης,Μάνος Κρανίδης Δημοτικός Σύμβουλος, Επικεφαλής “Χαλάνδρι Ορίζοντας 2023”Υποψήφιος Δήμαρχος Χαλανδρίου
