Title:
“Αγαπάμε το Χαλάνδρι”: «Κ. Ρούσσο, η ανακοίνωσή σας για το λουκέτο στο κεντρικό ΚΑΠΗ Χαλανδρίου βρίθει ανακριβ
Description:
Ανακοίνωση της δημοτικής παράταξης “Αγαπάμε το Χαλάνδρι” ως απάντηση στον κ. Ρούσσο για το κεντρικό ΚΑΠΗ Χαλανδρίου:  Προς, δήμαρχο Χαλανδρίου, κ. Σίμο Ρούσσο: Επειδή η ανακοίνωσή σας για το λουκέτο στα κεντρικά ΚΑΠΗ Χαλανδρίου βρίθει ανακριβειών αναφέρουμε τα εξής: Ακριβώς, επειδή η παράταξη «Αγαπάμε το Χαλάνδρι» είναι που διακατέχεται από αίσθημα ευθύνης και δεν παίζει με την υγεία και την ασφάλεια των ανθρώπων, γι’ αυτό και ζήτησε να ενημερωθεί, ποιος ήταν ο λόγος, που κλείσατε αιφνιδιαστικά και χωρίς να ενημερώσετε το δημοτικό συμβούλιο – τα κεντρικά ΚΑΠΗ Χαλανδρίου. Για να το κάνετε, λοιπόν, στα κρυφά κάποιο «λάκκο είχε το…κτίριο» κ. Ρούσσο και είναι κάτι παραπάνω από προφανές πλέον, ότι επιδιώξατε να το κρατήσετε κρυφό, αφού μέχρι και την Τετάρτη 22 Μαρτίου, οι αρμόδιες αρχές της Πολεοδομίας αγνοούσαν το θέμα! Γνωρίζατε μήπως κάτι παραπάνω για το κτίριο εδώ και καιρό και το κρύβατε; Ποιος ακριβώς παίζει με την υγεία και την ασφάλεια των ανθρώπων, αφού αν η παράταξη μας δεν ζητούσε εξηγήσεις το λουκέτο θα περνούσε «στα ψιλά» ή δεν θα αναφέρονταν καθόλου; Όσον αφορά τώρα, τη μόνιμη δικαιολογία σας επί παντός επιστητού, όπου αναφέρεστε σε ότι δήθεν δεν έκανε η προ δεκαετίας διοίκηση, σας υπενθυμίζουμε ότι είστε δήμαρχος Χαλανδρίου από το 2014. Σίγουρα λοιπόν είχατε το χρόνο, για να διορθώσετε αυτά που υπαινίσσεστε ότι δεν έγιναν σωστά. Δεν το κάνατε όμως. Χαρακτηριστικό παράδειγμα η προγραμματική σύμβαση με την Περιφέρεια Αττικής για το κληροδότημα Σαχάλα που έχει υπογραφεί από το 2017! Το Χαλάνδρι όμως αξίζει να βαδίσει στο μέλλον με ικανούς ανθρώπους, που το αγαπάνε πραγματικά και όχι…επικοινωνιακά.   Σχετικά άρθρα: “Αγαπάμε το Χαλάνδρι”: «Το προσωρινό λουκέτο στο κεντρικό ΚΑΠΗ Χαλανδρίου γεννά σοβαρά ερωτήματα για τη δημοτική αρχή» Δήμος Χαλανδρίου: «Η σημερινή διοίκηση δεν παίζει με την υγεία και την ασφάλεια των πολιτών»  
