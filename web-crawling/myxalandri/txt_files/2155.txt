Title:
&quot;\u03a3\u03c4\u03b1\u03bc\u03b1\u03c4\u03ae\u03c3\u03c4\u03b5 \u03c4\u03b7\u03bd \u03b1\u03bd\u03b5\u03be
Description:
ΕΝΗΜΕΡΩΤΙΚΟ ΔΕΛΤΙΟ ΤΥΠΟΥ του&amp;nbsp;Συλλόγου Γονέων Μαθητών «Λιτσείου» 2ου Δημοτικού Σχολείου Χαλανδρίου: Σταματήστε την ανεξέλεγκτη κοπή πεύκων έξω από το 2ο Δημοτικό Σχολείο Χαλανδρίου Με αφορμή την πραγματοποίηση εργασιών αποκατάστασης βλάβης στο δίκτυο ύδρευσης της περιοχής, η ΕΥΔΑΠ ζητά από τον Δήμο Χαλανδρίου να προχωρήσει στην αναίτια κοπή τριών πεύκων έξω από το 2ο Δημοτικό Σχολείο Χαλανδρίου. Στις 5/2/2019, λίγο μετά την πραγματοποίηση εργασιών κατασκευής ενός αγωγού όμβριων υδάτων από την εταιρία Εργοροή, διαπιστώθηκε διαρροή νερού στο πεζοδρόμιο του 2ου Δημοτικού Σχολείου Χαλανδρίου και η ΕΥΔΑΠ κλήθηκε να επέμβει. Στις 11/2/2019, ο Δήμος Χαλανδρίου, χωρίς να πραγματοποιήσει αυτοψία, προχώρησε στην κοπή ενός πεύκου έξω από το σχολείο. Η ΕΥΔΑΠ αποκατέστησε τη βλάβη και στις 18/2/2019 παρουσιάστηκε νέα διαρροή νερού λίγα μέτρα πιο κάτω. Στις 20/2/2019, η ΕΥΔΑΠ ειδοποίησε το Δήμο για τον κίνδυνο πτώσης δυο ακόμη πεύκων έξω από το σχολείο και ζήτησε την άμεση κοπή τους. Στις 27/2/2019, η ΕΥΔΑΠ πραγματοποίησε αυτοψία στο σημείο της διαρροής. Οι τεχνικοί χτύπησαν με εργαλείο τη ρίζα ενός πεύκου και άνοιξαν νέα δίοδο για το νερό. Έκτοτε, το νερό τρέχει διαρκώς από εκεί. Αναρωτιέται κανείς… Όποτε προκύπτει ζημιά σε αγωγό της ΕΥΔΑΠ, θα κόβεται ένα υγιές δέντρο, χωρίς να εξεταστούν όλες οι δυνατές τεχνικές παρεμβάσεις; Ο Δήμος Χαλανδρίου θα εκτελεί τις εντολές των υπηρεσιών, χωρίς να εκτιμά την αναγκαιότητά τους και χωρίς να υπολογίζει τις συνέπειες στην οικολογία της περιοχής; Πως θα καλλιεργήσουμε την περιβαλλοντική συνείδηση στα παιδιά μας, όταν παρακολουθούν την ανεξέλεγκτη κοπή δέντρων έξω από το σχολείο τους; Καλούμε τους κατοίκους της περιοχής να αποτρέψουν την κοπή των δυο πεύκων έξω από το σχολείο μας και να αντισταθούν στην ανεξέλεγκτη καταστροφή της οικολογίας της γειτονιάς μας. Σύλλογος Γονέων Μαθητών «Λιτσείου» 2ου Δημοτικού Σχολείου Χαλανδρίου &amp;nbsp;
