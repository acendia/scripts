Title:
Μηνύματα για την Εθνική Επέτειο της 25ης Μαρτίου 1821
Description:
Μήνυμα του περιφερειάρχη Αττικής Γιώργου Πατούλη, για τον εορτασμό της 25ης Μαρτίου: Η 25η Μαρτίου είναι μια ημερομηνία χαραγμένη βαθιά στην συλλογική μας μνήμη. Σήμερα, τιμούμε την επέτειο της Εθνικής Παλιγγενεσίας και την ημέρα του Ευαγγελισμού. Η διπλή αυτή γιορτή της Ορθοδοξίας και του Ελληνισμού είναι μια ανεξάντλητη δεξαμενή πίστης, αξιών, διδαγμάτων και αγώνων από την πολυσέλιδη Ιστορία του Έθνους μας. Αποτίνοντας τις οφειλόμενες τιμές στους ήρωες που πίστεψαν, πάλεψαν και θυσιάστηκαν για την ελευθερία, αναγνωρίζουμε τον υπέρτατο αγώνα τους και διατηρούμε στην καρδιά μας το φωτεινό παράδειγμά τους. Σήμερα, οι προκλήσεις είναι μεγάλες. Απέναντι σε αυτές τις προκλήσεις, οφείλουμε με ενότητα, συνεννόηση και ομοψυχία, να διασφαλίσουμε το μέλλον και την ευημερία της Πατρίδας μας. Με ισχυρές συμμαχίες, υπευθυνότητα και σύνεση αλλά παράλληλα, με τόλμη και αποφασιστικότητα, ας εμπνευστούμε από το παράδειγμα των προγόνων μας Αγωνιστών του 1821, δίνοντας τις δικές μας εθνικές μάχες, απέναντι στις κρίσεις που βιώνουμε ως Έλληνες και ως πολίτες του κόσμου.   Μήνυμα της αντιπεριφερειάρχη Π.Ε. Βορείου Τομέα Αθηνών Λουκίας Κεφαλογιάννη, για την Εθνική Επέτειο της 25ης Μαρτίου: «Θέλει αρετήν και τόλμην η ελευθερία» [Α.Κάλβος] Οι Ελληνίδες και οι Έλληνες τιμούμε τον καθολικό ξεσηκωμό του γένους για την αποτίναξη του τουρκικού ζυγού και την ανάκτηση της πολυπόθητης λευτεριάς. Μεγάλη και διπλή γιορτή η 25η Μαρτίου για τον ελληνισμό και την ορθοδοξία. Η Ελλάδα γιορτάζει την λαμπρότερη και ταυτόχρονα μια από τις δυσκολότερες περιόδους της σύγχρονης ιστορίας της μαζί με τον Ευαγγελισμό της Θεοτόκου. Εμπνεόμενοι από τον αγώνα των προγόνων μας, οφείλουμε με εθνική ομοψυχία και αποφασιστικότητα να αγωνιστούμε για να διαφυλάξουμε τα κεκτημένα μας με γνώμονα τις έννοιες της ελευθερίας της αξιοπρέπειας και της δικαιοσύνης, σε μια εθνική πορεία για ένα λαμπρό μέλλον ευημερίας και προόδου. Χρόνια πολλά Ελλάδα! Χρόνια πολλά στους απανταχού Έλληνες!   Μήνυμα της δημοτικής παράταξης “Αγαπάμε το Χαλάνδρι”, με επικεφαλής την Κρίστη Αγαπητού, για την 25η Μαρτίου:  Σήμερα η Ελλάδα μας γιορτάζει τον Ευαγγελισμό της Θεοτόκου και την αρχή της Επανάστασης του 1821, με την οποία οι Έλληνες αποτίναξαν τον τουρκικό ζυγό μετά από 400 χρόνια σκλαβιάς, για να ζήσουν Ελεύθεροι. Με τη δύναμη, που γέμισε τις ψυχές τους η πίστη στην Παναγία και στην Ορθοδοξία, οι πρόγονοι μας έσπασαν τα δεσμά τεσσάρων αιώνων, για να απολαμβάνουμε εμείς το 2023 την Ελευθερία στην Πατρίδα μας. Γι’ αυτό οφείλουμε να τη τιμούμε και να τη προστατεύουμε ως ύψιστο αγαθό. Είναι ο ελάχιστος φόρος τιμής, που μπορούμε να τους αποδώσουμε. Υ.Γ. Δυστυχώς, η πρόσφατη τραγωδία των Τεμπών είναι τόσο κοντινή στην 25η Μαρτίου και η ανείπωτη θλίψη για τον άδικο χαμό των «57» τη «σκιάζει».   Μήνυμα του Μάνου Κρανίδη, επικεφαλής της δημοτικής παράταξης “Χαλάνδρι Ορίζοντας 2023”, για την 25η Μαρτίου 2023: Στον αγώνα για την ελευθερία το 1821 η Ελλάδα πρόταξε περίτρανα ομοθυμία, ανιδιοτελή προσφορά, γενναιότητα και μεγαλούργησε. Οι ανυπέρβλητες θυσίες των σπουδαίων Ελλήνων, ηρώων και προγόνων μας παραμένουν πυρήνας της εθνικής μας συνείδησης και υπερηφάνειας αλλά και τρανό παράδειγμα για τις απαιτούμενες υπερβάσεις και κρίσιμες πράξεις του Σήμερα. Στη εποχή μας, μέσα στις συμπληγάδες της παγκόσμιας αβεβαιότητας, το μήνυμα του Αγώνα του ’21 παραμένει εξόχως επίκαιρο. Ομόνοια, ομοψυχία και ουσιαστική δράση είναι οι ικανές και αναγκαίες συνθήκες για την ασφαλή, αποτελεσματική και δυναμική μελλοντική πορεία της Ελλάδας μας. Στεκόμαστε γονυπετείς μπροστά στην ιστορική θυσία και συγκλονιστικό αγώνα των προγόνων μας και τους απευθύνουμε, αιώνια ευγνώμονες, ένα βαθύ «ευχαριστώ» και καταθέτουμε τον απεριόριστο σεβασμό μας. Το οφείλουμε στους προγόνους μας, το χρωστάμε στα παιδιά και στο καλύτερο μέλλον της Πατρίδας μας! «Ἀπ’ τὰ κόκαλα βγαλμένητῶν Ἑλλήνων τὰ ἱερά,καὶ σὰν πρῶτα ἀνδρειωμένη,χαῖρε, ὦ χαῖρε, Ἐλευθεριά!» Χρόνια πολλά    
