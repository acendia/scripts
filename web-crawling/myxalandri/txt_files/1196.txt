Title:
&quot;Γλυκιά&quot; η νέα εβδομάδα, στο Χαλάνδρι
Description:
Οι πρώτες νιφάδες του Χειμώνα, έκαναν, τα ξημερώματα της περασμένης Τετάρτης, την εμφάνισή τους, σε περιοχές των βορείων προαστίων της Αθήνας, ενώ και η πάχνη έντυσε στα λευκά τα αυτοκίνητα και το γρασίδι, σε κάποιες περιοχές. Η ηλιοφάνεια, ωστόσο, επικρατούσε, κατά το μεγαλύτερο διάστημα της εβδομάδας, και η θερμοκρασία, από την Πέμπτη, σημείωσε νέα αισθητή άνοδο. Η νέα εβδομάδα, προβλέπεται να χαρακτηριστεί από ήπιες συνθήκες, και πολύ υψηλές, για τα δεδομένα της περιόδου, θερμοκρασίες. Ενδεικτικά, οι μέγιστες τιμές, κατά τις μεσημεριανές ώρες, θα ανεβαίνουν στα επίπεδα των 18°C. Από πλευράς καιρικών συνθηκών, ο καιρός θα διατηρηθεί σχετικά &quot;ανοιχτός&quot; κατά το μεγαλύτερο χρονικό διάστημα της νέας εβδομάδας, και οι νεφώσεις, που θα αναπτύσσονται κατά διαστήματα, δεν φαίνεται να δίνουν αξιόλογα φαινόμενα παρά μόνο το διήμερο Πέμπτη - Παρασκευή, οπότε και υπάρχει ενδεχόμενο να επικρατήσει βροχερός καιρός για κάποιες ώρες. Οι γενικά ήπιες συνθήκες, αναμένεται να διατηρηθούν τουλάχιστον μέχρι το Σάββατο, οπότε και είναι πιθανό να υπάρξει μεταβολή του καιρού με βροχές και ενισχυμένους ανέμους. Καλή εβδομάδα!!! Γεώργιος ΠαπακωστόπουλοςΣυντονιστής προγνώσεων καιρού - SiMeteo.gr &amp;nbsp;
