Title:
“Χαλάνδρι σε Δράση”: Συνάντηση με τον σύλλογο Μηχανικών Δήμου Χαλανδρίου
Description:
Ανακοίνωση της δημοτικής παράταξης “Χαλάνδρι σε Δράση” σχετικά με τη συνάντηση εκπροσώπων της με τον νεοσύστατο Σύλλογο Μηχανικών ΠΕ και ΤΕ του Δήμου Χαλανδρίου: «Η Δημοτική Παράταξη “Χαλάνδρι σε Δράση” αναγνωρίζοντας τον ρόλο που επιτελούν οι σύλλογοι εργαζομένων και οι οργανώσεις στην ανάδειξη και αντιμετώπιση των προβλημάτων του Δήμου μας, έχει αναλάβει την πρωτοβουλία δημιουργίας μίας αμφίδρομης επικοινωνίας σε σταθερή βάση με στόχο την αλληλοενημέρωση γύρω από τα ζητήματα που απασχολούν το Χαλάνδρι μας. Για τον σκοπό αυτό συναντηθήκαμε την Τρίτη 15 Ιουνίου 2021 με τον νεοσύστατο Σύλλογο Μηχανικών ΠΕ και ΤΕ του Δήμου Χαλανδρίου με σκοπό να ενημερωθούμε για τα προβλήματα που αντιμετωπίζουν και να ακούσουμε τις δικές τους προτάσεις και απόψεις. Η συνάντηση έγινε σε πολύ καλό και εποικοδομητικό κλίμα και από την πλευρά μας ως Δημοτική Παράταξη “Χαλάνδρι σε Δράση” δεσμευτήκαμε να παρέχουμε ουσιαστική βοήθεια στη νέα αυτή προσπάθεια. Ο Σύλλογος Μηχανικών ΠΕ και ΤΕ του Δήμου Χαλανδρίου πιστεύουμε ότι θα παίξει έναν καίριο ρόλο στην προσπάθεια επίλυσης σημαντικών προβλημάτων του Δήμου μας και πιστεύουμε ότι η δημιουργία ενός δίαυλου επικοινωνίας μεταξύ μας θα συμβάλει θετικά σε αυτό. Ο διάλογος που εγκαινιάζουμε με τους συλλόγους και τις οργανώσεις των δημοτών πιστεύουμε ότι θα συμβάλει θετικά στην κοινή προσπάθεια να προχωρήσουν τα θέματα που απασχολούν τους δημότες μας. Για τον λόγο αυτό όλο το επόμενο διάστημα θα συνεχίσουμε τις συναντήσεις ενημέρωσης και συζήτησης». Δημοτική Παράταξη “Χαλάνδρι σε Δράση”
