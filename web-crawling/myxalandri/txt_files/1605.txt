Title:
Ο καιρός τις ημέρες του Πάσχα, στο Χαλάνδρι
Description:
Η ψυχρή εισβολή, την περασμένη Κυριακή, έγινε έντονα αισθητή, στο Χαλάνδρι, καθώς η θερμοκρασία καταποντίστηκε κατά 10°C περίπου και ο καιρός, δεν είχε κάτι να ζηλέψει από μία τυπική χειμωνιάτικη ημέρα, με τη συννεφιά να επικρατεί, τη βροχή να πέφτει, κατά διαστήματα και τον ενισχυμένο βοριά να κάνει την αίσθηση του ψύχους εντονότερη. Δύο αξιοσημείωτα στοιχεία αυτής της καιρικής μεταβολής, ήταν, αφ&#039; ενός η μεγάλη περιεκτικότητα της βροχής σε σκόνη, ιδιαίτερα την Κυριακή και αφ&#039; ετέρου η χιονόπτωση που σημειώθηκε στην Πάρνηθα τη Δευτέρα. Ο &quot;κύκλος&quot; της ψυχρής εισβολής, έκλεισε σήμερα το πρωί, καθώς κατά τη διάρκεια της ημέρας, η ηλιοφάνεια επικράτησε και η θερμοκρασία σημείωσε αισθητή άνοδο. Με ήπιες καιρικές συνθήκες και περαιτέρω άνοδο της θερμοκρασίας αναμένεται να λάβει χώρα η κορύφωση του &quot;θείου δράματος&quot;, μέχρι και την Κυριακή του ΠΑΣΧΑ (24/4), στο Χαλάνδρι. Οι μεταβολές του καιρού θα είναι μικρές και θα αφορούν εναλλαγές ηλιοφάνειας με συννεφιά και διαφοροποιήσεις ως προς τους ανέμους και τη θερμοκρασία. Πιο αναλυτικά: Τη Μ. Πέμπτη (21/4), αναμένεται γενικά αίθριος καιρός με διάσπαρτες νεφώσεις κατά διαστήματα. Οι άνεμοι θα πνέουν ασθενείς, από νότιες διευθύνσεις. Η θερμοκρασία, σε νέα άνοδο, θα κυμανθεί από 10°C έως 21°C. Τη Μ. Παρασκευή (22/4), προβλέπονται εναλλαγές ηλιοφάνειας με συννεφιά. Μικρή πιθανότητα ασθενών, παροδικών, βροχών. Οι Νοτιάδες θα ενισχυθούν στα 3-4bf. Η θερμοκρασία, σε νέα, μικρή, άνοδο, θα κυμανθεί από 11°C έως 22°C. Το Μ. Σάββατο (23/4), γενικά αίθριος καιρός με τοπικές νεφώσεις κατά διαστήματα. Άνεμοι δυτικών/νοτίων διευθύνσεων, έως 4bf. Θερμοκρασία από 13°C έως 23°C. Η Ανάσταση, σύμφωνα με τα τελευταία προγνωστικά στοιχεία, θα λάβει χώρα, στο Χαλάνδρι, με ήπιες συνθήκες, ξάστερο ουρανό, ασθενείς ανέμους και θερμοκρασία κοντά στους 18°C, συνθήκες ευνοϊκές για τη μεταλαμπάδευση του Αγίου Φωτός. Την Κυριακή του ΠΑΣΧΑ (24/4), προβλέπεται ηλιοφάνεια με λίγες τοπικές νεφώσεις. Οι άνεμοι θα πνέουν ασθενείς, έως 4bf. Η θερμοκρασία, σε νέα άνοδο, από 15°C έως 25°C. Με ήπιες καιρικές συνθήκες προβλέπεται να ξεκινήσει η εβδομάδα του ΠΑΣΧΑ. Παροδική μεταβολή του καιρού είναι πιθανό να συντελεστεί την Τρίτη (26/4), με αύξηση των νεφώσεων και ενδεχόμενο βροχής/καταιγίδας μικρής διάρκειας. Σύμφωνα με τα διαθέσιμα στοιχεία, δεν προβλέπεται σημαντική αλλαγή του καιρού πριν τις 30/4 ενώ, μέχρι εκείνη την ημερομηνία, η θερμοκρασία θα διατηρηθεί σε υψηλά επίπεδα. Τάση για σημαντική μεταβολή του καιρού, διαμορφώνεται στα προγνωστικά στοιχεία για το τέλος του μήνα και τις πρώτες ημέρες του Μαΐου, αλλά είναι πολύ νωρίς ακόμα για οποιαδήποτε ασφαλή εκτίμηση. Καλό υπόλοιπο Μ. Εβδομάδας και ΚΑΛΟ ΠΑΣΧΑ! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr  
