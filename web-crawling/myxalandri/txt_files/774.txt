Title:
Δήμος Χαλανδρίου: Δωρεάν πρόγραμμα καλοκαιρινής Δημιουργικής Απασχόλησης για 1.600 παιδιά
Description:
Το πρόγραμμα καλοκαιρινής Δημιουργικής Απασχόλησης του Δήμου Χαλανδρίου επιστρέφει για να δώσει ανάσα σε παιδιά και γονείς. Απευθύνεται στους/τις μαθητές/τριες που φοιτούν την περίοδο 2022-2023 στα δημόσια δημοτικά και νηπιαγωγεία του Δήμου. Το πρόγραμμα, το οποίο έτυχε της ομόφωνης απόφασης του Δημοτικού Συμβουλίου, είναι ΔΩΡΕΑΝ και θα φιλοξενήσει 1.600 παιδιά, σε επτά σχολικά συγκροτήματα του Δήμου. Θα υλοποιηθεί σε δύο περιόδους, ως εξής:         1η περίοδος: 27/06/2023 - 12/07/2023 2η περίοδος: 13/07/2023 - 28/07/2023    Και στα παρακάτω σχολικά συγκροτήματα:                   1ο Δημοτικό (Αριστοφάνους 42 &amp;amp; Καραολή-Δημητρίου, Κεντρικό Χαλάνδρι)  4ο Δημοτικό (Σαλαμίνος &amp;amp; Αριστοφάνους, Κάτω Χαλάνδρι)     5ο Δημοτικό (Βριλησσίων 2 &amp;amp; Μεταμορφώσεως, Τούφα)   11ο Δημοτικό (Κρίνων 24 &amp;amp; Κριεζή, Πολύδροσο) 12ο Δημοτικό (Ιωαννίνων &amp;amp; Ταϋγέτου, Χαλάνδρι)  14ο Δημοτικό (Θησέως &amp;amp; Ευριπίδου, Άνω Χαλάνδρι) 16ο Δημοτικό (Τρίτση &amp;amp; Παπανικολάου 2, Πάτημα Χαλανδρίου)   Οι εγγραφές θα πραγματοποιηθούν ως εξής: για την 1η περίοδο από 29/05/2023 έως και 09/06/2023, για την 2η περίοδο από 12/06/2023 έως και 22/06/2023. Η  έναρξη εγγραφών 1ης περιόδου θα γίνει την 29/05/2023, 8:00 π.μ. Η υποβολή αίτησης θα γίνεται ΜΟΝΟ ηλεκτρονικά μέσω της ηλεκτρονικής πλατφόρμας demos365.chalandri.gr, ακολουθώντας τα κάτωθι βήματα: Οι αιτούντες βάσει των οδηγιών, δημιουργούν λογαριασμό χρήστη στην περιοχή «Αίτηση Εγγραφής Νέου Χρήστη» συμπληρώνοντας τα απαραίτητα στοιχεία (Όνομα, Επίθετο, e-mail, Κωδικό, Επιβεβαίωση Κωδικού). Αφού λάβουν έναν μοναδικό κωδικό μέσω e-mail θα προχωρήσουν στην είσοδο χρηστών μόνο με κωδικούς demos και όχι κωδικούς taxis net. Οι έχοντες/έχουσες ήδη κωδικού demos για την είσοδό τους στην πλατφόρμα, χρησιμοποιούν αυτούς ακριβώς τους κωδικούς και επιλέγουν «Αίτηση Συμμετοχής σε Πρόγραμμα» - «Καλοκαιρινά camp/Καλοκαιρινή Δημιουργική Απασχόληση στα Σχολεία».  Για την ολοκλήρωση της εγγραφής είναι απαραίτητη η καταχώρηση των κάτωθι απαραίτητων δικαιολογητικών, σε μορφή PDF. Ιατρική βεβαίωση πρόσφατη (με ημερομηνία έκδοσης εντός 3μήνου) υπογεγραμμένη από παιδίατρο (σφραγίδα - υπογραφή). Βεβαίωση εγγραφής ή αντίγραφο ελέγχου δημόσιου δημοτικού η νηπιαγωγείου Χαλανδρίου. Υπεύθυνη Δήλωση με τα ονόματα των ατόμων που μπορούν να παραλαμβάνουν το παιδί, καθώς και το σχολείο 2ης επιλογής του γονέα (μπορείτε να την κατεβάσετε ΕΔΩ). Η αίτηση για κάθε παιδί (νηπιαγωγείου ή δημοτικού) θα γίνεται για διάστημα μιας περιόδου μόνο, ώστε να μπορούν να εξυπηρετηθούν όσο το δυνατόν περισσότερα παιδιά και οικογένειες στο διάστημα λειτουργίας της δομής. Σε περίπτωση μη συμπλήρωσης των θέσεων της Β’ περιόδου από νέες αιτήσεις, δικαίωμα υποβολής αίτησης θα έχουν και οι συμμετέχοντες της Α’ περιόδου. Για τη συμμετοχή των παιδιών θα τηρηθεί σειρά προτεραιότητας βάσει της ημερομηνίας και ώρας υποβολής της αίτησης εγγραφής. Σε περίπτωση μη δυνατότητας υποβολής αίτησης για την 1η επιλογή, λόγω συμπλήρωσης των θέσεων, υποβάλλετε αίτηση για τη 2η επιλογή σας. Η εγγραφή θα θεωρείται ολοκληρωμένη εφ’ όσον ληφθεί απαντητικό μήνυμα ότι εγκρίνεται. Σε κάθε σχολικό συγκρότημα ο αριθμός των παιδιών δεν θα υπερβαίνει τα εκατό είκοσι (120) με εξαίρεση το 14ο Δημοτικό όπου δεν θα υπερβαίνει τα ογδόντα (80), ήτοι ανά περίοδο 800 παιδιά και συνολικά 1600.       Το ωράριο θα είναι 8:00 π.μ.-4:00 μ.μ. (8:00 π.μ.-9:00 π.μ. προσέλευση και αναχώρηση 2:00 μ.μ. ή 4:00 μ.μ.). Σε περίπτωση που άλλο άτομο (πέραν αυτού  που έχει δηλώσει ο γονέας - κηδεμόνας) πρέπει να παραλάβει το παιδί, θα πρέπει να ενημερώνεται έγκαιρα το Γραφείο Παιδείας του Δήμου Χαλανδρίου, αναφέροντας τα στοιχεία της ταυτότητας του παραπάνω ατόμου στα τηλ.: 210 68 99 926, -927, -924, -937. Το πρόγραμμα υλοποιείται από το Τμήμα Παιδείας &amp;amp; Φροντίδας Σχολικών Μονάδων της Διεύθυνσης Παιδείας, Αθλητισμού &amp;amp; Νέας Γενιάς.  
