Title:
Πρωτάθλημα ποδοσφαίρου 5Χ5: Ο μεγάλος “πειρατικός” τελικός στο αθλητικό κέντρο Χαλανδρίου “Μ. Παπαδάκης”
Description:
Αναβάλλεται ο τελικός του πρωταθλήματος ποδοσφαίρου 5Χ5 λόγω των έκτακτων καιρικών φαινομένων Λόγω της επερχόμενης κακοκαιρίας που θα πλήξει με χιονόπτωση και την Αττική, σύμφωνα με την πρόβλεψη της ΕΜΥ, αναβάλλεται ο τελικός του πρωταθλήματος ποδοσφαίρου 5Χ5 λόγω των έκτακτων καιρικών φαινομένων, που είχε προγραμματιστεί να ξεκινήσει στις 3 το μεσημέρι της Κυριακής 5 Φεβρουαρίου. Ο Δήμος Χαλανδρίου θα επανέλθει με την ανακοίνωση νέας ημερομηνίας για την πραγματοποίηση της διοργάνωσης. ****** Το πρώτο, στην πόλη του Χαλανδρίου, πρωτάθλημα ποδοσφαίρου 5Χ5, το «πειρατικό κάλεσμα», όπως το φαντάστηκαν οι μαθητές των γυμνασίων της πόλης και το αγκάλιασαν ο Δήμος Χαλανδρίου και η Ένωση Συλλόγων Γονέων Μαθητών Χαλανδρίου φτάνει στο τέλος του! Την Κυριακή 5 Φεβρουαρίου 2023, από τις 3:00 το μεσημέρι ξεκινούν οι αναμετρήσεις, στο αθλητικό κέντρο «Μάρκος Παπαδάκης», οι οποίες θα οδηγήσουν στον μικρό τελικό που θα διεξαχθεί στις 6:00 το απόγευμα και στον μεγάλο τελικό που θα ξεκινήσει στις 7:30 μ.μ. Το «πειρατικό» πρωτάθλημα, που ξεκίνησε στις 4 Δεκεμβρίου 2022, με τη συμμετοχή 10 ομάδων και συνολικά 120 κοριτσιών και αγοριών, ολοκληρώνεται! «Θα είμαστε όλοι εκεί για να στηρίξουμε την προσπάθεια των παιδιών, που, με κέφι, δημιουργικότητα και φαντασία οργάνωσαν τις ομάδες τους, σχεδίασαν τα σήματά τους, ετοίμασαν τις αθλητικές τους στολές, κανόνισαν τις φιλικές τους αναμετρήσεις, συνέταξαν τον φάκελο συμμετοχής τους στη διοργάνωση, δημιούργησαν εικαστικά και κοινοποίησαν στα social media την προετοιμασία τους και τη διεξαγωγή των αγώνων. Σας περιμένουμε όλους να στηρίξουμε την προσπάθεια των παιδιών μας!», προτρέπουν οι διοργανωτές στη σχετική ανακοίνωση.  
