Title:
Στην αγορά του Χαλανδρίου περιόδευσε κλιμάκιο του ΠΑΣΟΚ
Description:
Κλιμάκιο του ΠΑΣΟΚ - Κινήματος Αλλαγής, με επικεφαλής τον γραμματέα Ανδρέα Σπυρόπουλο, επισκέφθηκε το πρωί της Δευτέρας (20/6) την αγορά του Χαλανδρίου, όπου συνομίλησαν με καταστηματάρχες για το κύμα ανατιμήσεων και τις επιπτώσεις που προκαλεί η ενεργειακή κρίση. Ο πρόεδρος του ΠΑΣΟΚ - Κινήματος Αλλαγής Νίκος Ανδρουλάκης δεν παρέστη στην περιοδεία, καθώς διαγνώστηκε θετικός στον κορωνοϊό. Ο κ. Σπυρόπουλος στη συνέχεια έκανε την ακόλουθη δήλωση: «Το κύμα της ακρίβειας και της αύξησης στην τιμή των λογαριασμών στην ενέργεια ροκανίζει το εισόδημα των πολιτών. Βρισκόμαστε στη γειτονιά του Χαλανδρίου και συνεχίζουμε την καμπάνια που κάνουμε σε όλη τη χώρα και προσπαθούμε να πείσουμε την κυβέρνηση να πάρει άμεσα μέτρα ώστε να στηρίξει το εισόδημα των πολιτών, να υπάρξουν άμεσα λύσεις για να μπορέσουν οι πολίτες να ανακουφιστούν. Συνεχίζουμε όλη αυτήν την προσπάθεια με συγκεκριμένες προτάσεις όπως, το πλαφόν στην λιανική τιμή της ενέργειας, τη μείωση του ΦΠΑ στα βασικά αγαθά και όλα αυτά τα οποία πρέπει να γίνουν στο κομμάτι της ενεργειακής κρίσης για να μπορέσει η χώρα μας να προχωρήσει μπροστά, να βρει λύσεις και να μειωθούν άμεσα οι λογαριασμοί στο ηλεκτρικό ρεύμα».  
