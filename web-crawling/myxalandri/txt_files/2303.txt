Title:
Σεισμός 3,7 Ρίχτερ αισθητός στην Αττική
Description:
Σεισμική δόνηση μεγέθους 3,7 βαθμών της κλίμακας Ρίχτερ σημειώθηκε στις 13:08 το μεσημέρι της Κυριακής, με το επίκεντρο να εντοπίζεται 11 χλμ. Βόρεια - Βορειοανατολικά της Αθήνας, σύμφωνα με το Γεωδυναμικό Ινστιτούτο του Εθνικού Αστεροσκοπείου Αθηνών. Το εστιακό βάθος της δόνησης εκτιμάται στα 14,8 χλμ. Στο Χαλάνδρι ο σεισμός ήταν ιδιαίτερα αισθητός και με βοή. Στις 14:10 ακολούθησε μετασεισμός μεγέθους 1,9 Ρίχτερ, 12 χλμ. ΒΒΑ της Αθήνας, εστιακού βάθους 17 χλμ.  
