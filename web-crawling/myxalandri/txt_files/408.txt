Title:
Η μυστική παραλία της Εύβοιας με τη λευκή άμμο
Description:
Καταγάλανα νερά σε έναν κρυφό παράδεισο Φεύγοντας λίγο πιο μακριά από την Αθήνα και χωρίς να κάνεις πολλά χιλιόμετρα μπορείς να βρεις εκπληκτικές παραλίες που νόμιζες ότι θα συναντούσες μόνο σε μακρινά νησιά. Ειδικά η Εύβοια είναι ένας από τους κοντινούς προορισμούς που μπορείς να βρεις εξωτικά μέρη, αμμουδερές παραλίες, μονοπάτια και πολλές επιλογές για καλό φαγητό. Αν τώρα δεν σου αρέσουν τα πολυσύχναστα μέρη και η βαβούρα, η περιοχή έχει και πιο ήσυχες αμμουδιές. Όπως η μυστική παραλία με τη λευκή άμμο που ξεχωρίζει στην Εύβοια. Ο λόγος για την παραλία της Αρχάμπολης στη νότια Εύβοια. Ποια είναι η μυστική παραλία με τη λευκή άμμο στην Εύβοια Στο exploringgreece.tv είχαμε ακούσει τα καλύτερα και έτσι αποφασίσαμε να ξεκινήσουμε για ένα διήμερο στη νότια Εύβοια για να γνωρίσουμε και την περίφημη αυτή παραλία με τη λευκή άμμο. Η Αρχάμπολη είναι μια παραλία που θα σου προσφέρει όλα όσα θες για μια ξεκούραστη και χαλαρή μέρα στην παραλία. Διαθέτει γαλάζια και καθαρά νερά και λευκή απαλή άμμο. Ό,τι ακριβώς θα έβρισκες και σε οποιοδήποτε άλλο νησί της Ελλάδας. Πρόκειται για μια μυστική παραλία που δεν έχει ανακαλύψει το ευρύ κοινό και αποτελεί ένα μικρό καταφύγιο για όσους αγαπούν τον ήλιο και τη θάλασσα. Την Αρχάμπολη θα την εντοπίσεις στη νότια πλευρά της ανατολικής ακτογραμμής της Καρυστίας, στην Εύβοια. Η παραλία της Αρχάμπολης θα σε ενθουσιάσει με την ομορφιά της αλλά και την ιδιαίτερη απομόνωση που προσφέρει. Μοιάζει πραγματικά με έναν επίγειο παράδεισο. Εκεί θα δεις μοναδικά τοπία άγριας ομορφιάς που περιβάλλουν την ακτή. Εκεί, επίσης καταλήγει το φαράγγι και η χαράδρα που διαρρέεται από χείμαρρο, ο οποίος ξεκινά από την Όχη και καταλήγει σε έναν γραφικό όρμο. Την παραδεισένια εικόνα συμπληρώνουν τα γαλαζοπράσινα νερά και η λευκή άμμος. Ένα ονειρικό τοπίο που έχουν ανακαλύψει λίγοι και μπορείς να είσαι ένας από αυτούς. Πώς θα πας στην παραλία Αρχάμπολης Για να προσεγγίσεις με το αυτοκίνητο την παραλία της Αρχάμπολης θα πρέπει σε κάποιο σημείο να έχεις στο μυαλό σου ότι θα περπατήσεις ένα μονοπάτι. Είναι τα μονοπάτια Θύμι-Αρχάμπολη και Ευαγγελισμός-Αρχάμπολη. Μπορείς, βέβαια, πάντα να την προσεγγίσεις με σκάφος διά θαλάσσης. Όπως κι αν πας θα περάσεις το ίδιο ωραία. Για να δεις πού ακριβώς βρίσκεται η παραλία, μπορείς να πατήσεις ΕΔΩ. Αυτή η μυστική παραλία στην Εύβοια, θα σου αφήσει τις καλύτερες εντυπώσεις...  Πηγή: exploringgreece.tv
