Title:
Ο Σύλλογος Γυναικών Χαλανδρίου συλλέγει σχολικά είδη για τους πυρόπληκτους της Β. Εύβοιας
Description:
Εν όψει της έναρξης της σχολικής χρονιάς και εκφράζοντας την αλληλεγγύη του, ο Σύλλογος Γυναικών Χαλανδρίου -μέλος της Ομοσπονδίας Γυναικών Ελλάδας- συλλέγει σχολικά είδη για τους πυρόπληκτους της Βόρειας Εύβοιας. Τσάντες, στυλό, μολύβια, γόμες, τετράδια, ξύστρες, μαρκαδόρους κ.λπ. Τα είδη θα παραδίδονται στα γραφεία του Συλλόγου (Σοφοκλή Βενιζέλου 63, Κάτω Χαλάνδρι - απέναντι από τη Μαρμαριώτισσα) από την Τετάρτη 8/9/2021, ώρες 18:00-21:00, και μέχρι και το Σάββατο 11/9/2021 το πρωί. Τα είδη θα παραδοθούν από τον Σύλλογο Γυναικών Χαλανδρίου στο Στέκι Αλληλεγγύης στη Στροφυλλιά Β. Εύβοιας την Κυριακή το πρωί.
