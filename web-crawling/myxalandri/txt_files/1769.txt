Title:
Καταργούνται ολιγομελή τμήματα κατεύθυνσης σε Λύκεια του Χαλανδρίου;
Description:
Ανακοίνωση της Ένωσης Συλλόγων Γονέων Μαθητών Χαλανδρίου αναφορικά με τμήματα κατεύθυνσης που οδεύουν προς κατάργηση σε Λύκεια του Χαλανδρίου:&amp;nbsp; Το Υπουργείο Παιδείας σκοπεύει να καταργήσει άμεσα πολλά ολιγομελή (λιγότερο από 20 μαθητές) τμήματα κατεύθυνσης της Γ&#039; Λυκείου! Σύμφωνα με πληροφορίες μας, ανάμεσα στα τμήματα που οδεύουν προς κατάργηση είναι το τμήμα κατεύθυνσης Φυσικών Επιστημών του 3ου ΓΕΛ Χαλανδρίου και το τμήμα κατεύθυνσης Οικονομικών - Πληροφορικής του 4ου ΓΕΛ, ενώ μόλις την τελευταία στιγμή φαίνεται να διασώζεται το τμήμα κατεύθυνσης Ανθρωπιστικών Επιστημών του 1ου ΓΕΛ Χαλανδρίου. Στα σχολεία των γειτονικών Δήμων η κατάσταση είναι ανάλογη αν όχι χειρότερη. Τα παιδιά πού ήδη έχουν αρχίσει μαθήματα στα τμήματα που βαίνουν προς κατάργηση θα υποχρεωθούν είτε να αλλάξουν κατεύθυνση, είτε να αλλάξουν σχολείο για την τελευταία τάξη του Λυκείου. Τις συνέπειες που θα έχει μια τέτοια δραματική αλλαγή στα παιδιά μας δεν χρειάζεται να την περιγράψουμε. Μεσοπρόθεσμα, και ιδίως από την επόμενη σχολική χρονιά που οι κατευθύνσεις θα γίνουν τέσσερις, η κατάργηση των «ολιγομελών» τμημάτων μοιραία θα οδηγήσει σε μαρασμό και κλείσιμο πάρα πολλά σχολεία και θα παραμείνουν λίγα και πολυάριθμα, που θα μπορούν να υποστηρίξουν τμήματα κατεύθυνσης με περισσότερα από 20 παιδιά. Είναι αμφίβολο αν στο Χαλάνδρι καταφέρουν να σταθούν περισσότερα από τρία Γενικά Λύκεια, με εντελώς διαφορετική φυσιογνωμία από τη σημερινή. Τα παιδιά μας δεν θα πηγαίνουν πια στο «σχολείο της γειτονιάς» αλλά σε ένα μακρινό, πολυάνθρωπο κι απρόσωπο σχολείο. Οι Ενώσεις Συλλόγων Γονέων του Βορείου Τομέα Αθήνας, μαζί με την Ομοσπονδία Γονέων Αττικής, οργανώνουμε: Παράσταση Διαμαρτυρίας στο Υπουργείο Παιδείαςτην Τετάρτη, 26/9/2018, στις 12 το μεσημέρι, για να διεκδικήσουμε να λειτουργήσουν τα «ολιγομελή» τμήματα σε όλα τα σχολεία και να καταργηθούν οι διατάξεις του Νόμου που δεν επιτρέπουν τη λειτουργία τμημάτων με λιγότερα από 20 παιδιά. Καλούμε όσους γονείς έχουν τη δυνατότητα να συμμετέχουν σ&#039; αυτή τη δράση. Είναι σημαντικό να έχουμε μαζική συμμετοχή για να είναι πιο δυνατή η φωνή μας. Αν δεν διεκδικήσουμε σήμερα, αύριο θα είναι αργά για τα παιδιά μας. Καλούμε, επίσης, την Δημοτική Αρχή του Δήμου Χαλανδρίου να συμπαρασταθεί σ&#039; αυτή τη δίκαια διεκδίκησή μας. Και ζητούμε από το Δημοτικό Συμβούλιο του Δήμου Χαλανδρίου να εκδώσει ψήφισμα, που να ζητεί να λειτουργούν όλα τα τμήματα κατεύθυνσης σε όλα τα Λύκεια, ανεξάρτητα από τον αριθμό των μαθητών που φοιτούν σ&#039; αυτά. &amp;nbsp;
