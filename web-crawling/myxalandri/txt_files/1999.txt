Title:
Φάρσα το τηλεφώνημα για τοποθέτηση βόμβας στον ΑΝΤ1
Description:
Φάρσα αποδείχτηκε το τηλεφώνημα για τοποθέτηση εκρηκτικού μηχανισμού, στα γραφεία του στο Μαρούσι, που δέχτηκε το απόγευμα της Κυριακής ο τηλεοπτικός σταθμός ΑΝΤ1. Άγνωστος τηλεφώνησε στις 19:55 και ανέφερε πως σε μία ώρα θα εκραγεί βόμβα. Τα γραφεία του ΑΝΤ1 βρίσκονται επί της Λεωφόρου Κηφισίας στον αριθμό 10-12 (απέναντι από το εμπορικό κέντρο Avenue). Μηχανές της ομάδας ΔΙΑΣ, καθώς και περιπολικά είχαν αποκλείσει για αρκετή ώρα την πρόσβαση στα γραφεία και δεν άφηναν κανέναν να πλησιάσει. Στο σημείο έσπευσαν και άνδρες του Τμήματος Εξουδετέρωσης Εκρηκτικών Μηχανισμών που πραγματοποίησαν ελέγχους στον χώρο, ενώ το κτήριο εκκενώθηκε. Το τηλεφώνημα έγινε δύο εβδομάδες μετά την επίθεση που δέχθηκε ο ΣΚΑΪ όταν άγνωστος είχε τηλεφωνήσει στο zougla.gr και έχει ενημερώσει για την τοποθέτηση εκρηκτικού μηχανισμού στα γραφεία του τηλεοπτικού σταθμού στο Νέο Φάληρο. Σε επικοινωνία του zougla.gr με τον τηλεοπτικό σταθμό εργαζόμενοι του ΑΝΤ1 επιβεβαίωσαν πως όντως δέχτηκαν τηλεφώνημα από άγνωστο άνδρα πέντε λεπτά πριν τις 20.00. Στις έρευνες των αστυνομικών δυνάμεων συμμετείχε και σκύλος ανίχνευσης εκρηκτικών υλών.&amp;nbsp; Πηγή:&amp;nbsp;www.zougla.gr &amp;nbsp;
