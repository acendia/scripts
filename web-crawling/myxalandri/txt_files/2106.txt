Title:
Ετήσια συνέλευση μελών της Ένωσης Ιδιοκτητών Ακινήτων Βορείων Προαστίων
Description:
Η Ένωση Ιδιοκτητών Ακινήτων Βορείων και Ανατολικών Προαστίων (ΕΝΙΒΟΠΑ), μέλος της Π.ΟΜ.ΙΔ.Α, πραγματοποίησε την ετήσια συνέλευσή της, παρουσία πολλών μελών της από όλους τους Δήμους των Βορείων Προαστίων και του προέδρου της Π.ΟΜ.ΙΔ.Α κ. Στράτου Παραδιά. Συζητήθηκαν καίρια θέματα και σχετικές υλοποιημένες επιτυχημένες δράσεις που αφορούν στο θεμελιώδες δικαίωμα της ιδιοκτησίας, όπως: Νέος ΕΝΦΙΑ 2022, τι προβλέπεται. Νέες αντικειμενικές αξίες, διορθώσεις Ε9, αλλαγές στις μεταβιβάσεις ακινήτων. Αφορολόγητες γονικές παροχές: Ανάγκη τρίμηνης παράτασης του καθοριστικού τρίπτυχου: Παλαιές αντικειμενικές, πλατφόρμα αδήλωτων εμβαδών και βεβαίωση μηχανικού. Απολογισμός ΠΟΜΙΔΑ από τη μείωση ενοικίων λόγω COVID και αποζημίωση ιδιοκτητών. Ανείσπρακτα ενοίκια, διαδικασία επίλυσης του προβλήματος. Φορολογία εισοδήματος φυσικών και νομικών προσώπων - εκμισθωτών ακινήτων. Μισθώσεις ακινήτων: Νομικό πλαίσιο και μισθωτικές συμβάσεις. Δημοτικά Τέλη κενών και αδήλωτων ακινήτων - επαναλειτουργία πλατφόρμας ΚΕΔΕ. Παρεμβάσεις εξοικονόμησης ενέργειας στα κτίρια - Ηλεκτρονική Ταυτότητα Κτιρίου. Άλλα τρέχοντα προβλήματα των ιδιοκτητών &amp;amp; διαχειριστών ακίνητης περιουσίας. Στο πλαίσιο της συνέλευσης ο κ. Μάνος Κρανίδης, Πολιτικός Μηχανικός ΕΜΠ-Πρόεδρος ΕΝΙΒΟΠΑ και μέλος ΔΣ ΠΟΜΙΔΑ, ανέφερε χαρακτηριστικά: «Η ΕΝΙΒΟΠΑ ως ενεργό μέλος της Π.ΟΜ.ΙΔ.Α παραμένει σταθερά και δυναμικά δίπλα στους ιδιοκτήτες με ουσιαστικές παρεμβάσεις και δράσεις για την δίκαιη προστασία του αναφαίρετου κοινωνικού δικαιώματος της ιδιοκτησίας ακινήτων, για αυτό η συμμετοχή όλων αξίζει».  
