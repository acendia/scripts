Title:
Η πανσέληνος του Αυγούστου φωτίζει τον ελληνικό κινηματογράφο στο Μουσείο Ακρόπολης
Description:
Κάτω από το ολόγιομο φεγγάρι του Αυγούστου η Φιλαρμονική Ορχήστρα Δήμου Αθηναίων θα ταξιδέψει το αθηναϊκό κοινό, αλλά και τους επισκέπτες της πόλης, στον νοσταλγικό κόσμο του ελληνικού κινηματογράφου, την Κυριακή 26 Αυγούστου 2018 στις 21:00 στο Μουσείο Ακρόπολης. Οι θεατές θα απολαύσουν ένα πλούσιο πρόγραμμα της Φιλαρμονικής Ορχήστρας με μουσικές μεγάλων Ελλήνων συνθετών από επιτυχίες του ελληνικού κινηματογράφου. Τη συναυλία οργανώνει ο Οργανισμός Πολιτισμού, Αθλητισμού και Νεολαίας του Δήμου Αθηναίων (ΟΠΑΝΔΑ) σε συνεργασία με το Μουσείο Ακρόπολης. Μουσική Διεύθυνση: Δημήτρης Μίχας Πληροφορίες Η συναυλία θα είναι δωρεάν για το κοινό και θα πραγματοποιηθεί στον προαύλιο χώρο του Μουσείου Ακρόπολης. Πρόσβαση: από την κεντρική πύλη επί της Διονυσίου Αρεοπαγίτου (πλησίον του σταθμού μετρό «Ακρόπολη»). Την ημέρα εκείνη, το Μουσείο θα λειτουργήσει από τις 8:00 π.μ. έως τα μεσάνυχτα και η είσοδος στους εκθεσιακούς χώρους του Μουσείου θα είναι ελεύθερη από τις 8:00 το βράδυ. Τις ίδιες ώρες θα λειτουργεί το εστιατόριο του δευτέρου ορόφου, καθώς και το καφέ του ισογείου. &amp;nbsp;
