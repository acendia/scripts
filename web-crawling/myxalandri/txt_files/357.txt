Title:
Συνελήφθησαν τρεις αλλοδαποί για κλοπές σε βάρος επιβατών στο ΜΕΤΡΟ
Description:
Από το Τμήμα Εγκλημάτων κατά Ιδιοκτησίας της Διεύθυνσης Ασφαλείας Αττικής αναπτύσσεται ειδική επιχειρησιακή δράση για την πρόληψη και αποτροπή αξιόποινων πράξεων σε βάρος επιβατών των Μέσων Μαζικής Μεταφοράς. Τρεις αλλοδαποί συνελήφθησαν το τελευταίο χρονικό διάστημα από προσωπικό του Τμήματος Εγκλημάτων κατά Ιδιοκτησίας της Διεύθυνσης Ασφαλείας Αττικής, για κλοπές σε βάρος επιβατών του ΜΕΤΡΟ. Ειδικότερα: Οι δυο συνελήφθησαν την 29η Ιουλίου 2019, στο σταθμό του ΜΕΤΡΟ &quot;Σύνταγμα&quot;, από αστυνομικό εκτός υπηρεσίας του Τμήματος Εγκλημάτων κατά Ιδιοκτησίας της Διεύθυνσης Ασφαλείας Αττικής. Πρόκειται για αλλοδαπούς, 45 και 33 ετών, οι οποίοι εντός συρμού στη διαδρομή από Ομόνοια προς Σύνταγμα, δημιουργώντας τεχνητό συνωστισμό είχαν αποπειραθεί να ανοίξουν σακίδιο μέσης αλλοδαπού επιβάτη. Όπως προέκυψε σε βάρος του 33χρονου εκκρεμούσε καταδικαστική απόφαση για κλοπές. Ο τρίτος συνελήφθη, χθες (31η Ιουλίου 2019), στον σταθμό του ΜΕΤΡΟ &quot;Ομόνοια&quot;, από αστυνομικούς που συμμετέχουν στην ειδική επιχειρησιακή δράση του Τμήματος Εγκλημάτων κατά Ιδιοκτησίας της Διεύθυνσης Ασφαλείας Αττικής, για την πρόληψη και αποτροπή αξιόποινων πράξεων σε βάρος επιβατών των Μέσων Μαζικής Μεταφοράς. Πρόκειται για 21χρονο αλλοδαπό, ο οποίος εντός συρμού στη διαδρομή από Μεταξουργείο προς Ομόνοια αφαίρεσε πορτοφόλι από αλλοδαπή επιβάτιδα. Οι συλληφθέντες, οι οποίοι έχουν κατηγορηθεί στο παρελθόν για παρόμοια αδικήματα, οδηγήθηκαν στις αρμόδιες Εισαγγελίες, ενώ εξετάζεται η συμμετοχή τους και σε άλλες παρόμοιες αξιόποινες πράξεις. &amp;nbsp;
