Title:
Σειρήνες συναγερμού Πολιτικής Άμυνας θα ηχήσουν την Τρίτη σε όλη τη χώρα
Description:
Από το Αρχηγείο της Ελληνικής Αστυνομίας ανακοινώνεται ότι την Τρίτη 9 Οκτωβρίου 2018, στο πλαίσιο της άσκησης «ΠΑΡΜΕΝΙΩΝ 2018», θα πραγματοποιηθεί δοκιμαστική ενεργοποίηση του συνόλου των σειρήνων συναγερμού Πολιτικής Άμυνας, σε όλη την επικράτεια, ως εξής: Στις 11:00, σήμανση συναγερμού αεροπορικής επίθεσης, για εξήντα (60) δευτερόλεπτα (διακοπτόμενος ήχος διαφορετικής έντασης). Στις 11:05, σήμανση λήξης συναγερμού, για εξήντα (60) δευτερόλεπτα (συνεχής ήχος σταθερής έντασης). Η ενεργοποίηση των σειρήνων συναγερμού Πολιτικής Άμυνας, έχει καθαρά δοκιμαστικό χαρακτήρα και δεν συντρέχει κανένας λόγος σύγχυσης ή ανησυχίας. &amp;nbsp;
