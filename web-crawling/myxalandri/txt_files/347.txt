Title:
Πανελλήνιος Μαθητικός Διαγωνισμός Διαφημιστικού Σποτ της Ελληνικής Καρδιολογικής Εταιρείας
Description:
Με αφορμή την Παγκόσμια Ημέρα κατά του Καπνίσματος (31 Μαΐου 2019) η Ελληνική Καρδιολογική Εταιρεία, στo πλαίσιo της υλοποίησης του κύριου σκοπού της που είναι η πρόληψη των καρδιαγγειακών παθήσεων και με γνώμονα ότι κομβικό σημείο στην πρόληψη είναι να πείσουμε και να εκπαιδεύσουμε τους αυριανούς ενήλικες -από την σχολική ηλικία- στην υιοθέτηση ενός υγιούς προτύπου διαβίωσης, οργανώνει, με την έγκριση του Υπουργείου Παιδείας, Πανελλήνιο Μαθητικό Διαγωνισμό Διαφημιστικού Σποτ απευθυνόμενο στα Γυμνάσια και Λύκεια όλης της χώρας.&amp;nbsp; Το θέμα του διαγωνισμού αφορά το κάπνισμα και τις βλαπτικές συνέπειές του για τους ενεργούς αλλά και τους παθητικούς καπνιστές καθώς και τους τρόπους αποφυγής αυτού. Σκοπός του διαγωνισμού είναι να δοθεί στους μαθητές η δυνατότητα από απλοί θεατές εικόνων και παγιωμένων καταστάσεων, να γίνουν οι ίδιοι δημιουργοί και να σκεφτούν πώς μέσα από ένα διαφημιστικό σποτ μπορούν να περιγράψουν την εξάρτηση από το κάπνισμα αλλά και να πείσουν τους καπνιστές να το σταματήσουν. Οι μαθητές θα δημιουργήσουν ένα σποτ με μέγιστη διάρκεια έως 40 δευτερόλεπτα συνολικά σε μορφή αρχείου .avi ή .mp4, μεγέθους έως 1 GB. Η αποστολή των σποτ θα γίνει το αργότερο μέχρι την Παρασκευή 24 Μαΐου 2019 στο lignos@hcs.gr. Η αξιολόγηση των έργων θα γίνει από επιτροπή αποτελούμενη από το Διοικητικό Συμβούλιο της ΕΚΕ. Για δηλώσεις συμμετοχής και αποστολή του σχετικού πληροφοριακού υλικού εκ μέρους της ΕΚΕ μπορείτε να στέλνετε email στο lignos@hcs.gr.&amp;nbsp;
