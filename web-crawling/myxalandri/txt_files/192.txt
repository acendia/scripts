Title:
Λυτρώθηκε στο 71&#039; Απόλλων Χαλανδρίου, 2-1 τον Αττικό
Description:
Τα εύκολα δύσκολα πήγε να κάνει ο Απόλλωνας κόντρα στον Αττικό, ακόμα κι έτσι όμως σημείωσε την 6η συνεχόμενη νίκη του, με λυτρωτή για δεύτερη σερί εβδομάδα τον Στέλιο-Φανούρη Μήτρου. Απόλλων Χαλανδρίου - Αττικός 2-1 Η βαθμολογία και με το πέρας της 12ης αγωνιστικής βρίσκει την ομάδα μας μόνη στην κορυφή, έπειτα από ακόμα μία νίκη, τη 10η συνολικά. Η οποία δεν ήρθε με την απόδοσή μας να κυμαίνεται σε πολύ υψηλά επίπεδα, ωστόσο ήταν αναμφίβολα δίκαιη και θα μπορούσε να έχει προκύψει πιο εύκολα. Ο Απόλλωνας είχε το κουμάντο εξ&#039; αρχής στο παιχνίδι, σημείωσε ένα γρήγορο γκολ και χωρίς να απειλείται στο ελάχιστο στο α&#039; μέρος, είχε πολλές προϋποθέσεις για ένα δεύτερο. Η ανάπτυξή μας ήταν όπως πάντα καλή, οι πλαγιοκοπήσεις γίνονταν με μεγάλη συχνότητα, όμως έλειπε ο σωστός συγχρονισμός στην τελική πάσα, που θα διευκόλυνε τα πράγματα. Το νωθρό ξεκίνημα στην επανάληψη, στοίχισε και το γκολ της ισοφάρισης στο 55&#039;, σε μία φάση που η μπάλα απλά... ήθελε να μπει μέσα. Αμέσως ενεργοποιήθηκε ο μηχανισμός του Απόλλωνα, η πίεση έγινε ασφυκτική και έχοντας όλους μας σχεδόν τους παίκτες στο αντίπαλο μισό, το 2-1 ήταν θέμα χρόνου να γίνει. Οπως και στην Αρμενική, έτσι και με τον Αττικό, το καθοριστικό γκολ το έβαλε ο Μήτρου, σχεδόν στο ίδιο χρονικό σημείο (70&#039; και 71&#039;). Ο Στέλιος ήταν από τους καλύτερους του αγώνα και δικαιώθηκε με ένα ακόμα εξαιρετικό τελείωμα, χαρίζοντας κι άλλους πολύτιμους βαθμούς στην ομάδα. Οι μαχητικοί φιλοξενούμενοι πατούσαν στην περιοχή μας μόνο με στημένες φάσεις, η ομάδα μας όμως τις καθάρισε σχεδόν όλες και έχοντας έναν πολύ σταθερό Καλλιαμπάκο κάτω από τα δοκάρια, δεν είχε πρόβλημα, τελικά, να κρατήσει τη νίκη, χάνοντας τουλάχιστον δύο ακόμα πολύ μεγάλες ευκαιρίες ως το τέλος για να κάνει το 3-1. Εκκρεμεί ένα ακόμα παιχνίδι για το 2017, η επικίνδυνη έξοδος στην Κηπούπολη. Σε ό,τι αφορά τα εντός έδρας, πάντως, το κλείσαμε αήττητοι (11 νίκες, 4 ισοπαλίες) και είναι κι αυτό ένα ακόμα δεδομένο που μας κάνει υπερήφανους, για τη συστηματική δουλειά που γίνεται και για τα παιδιά μας.. Πάμε Απολλωνάρα! ΑΠΟΛΛΩΝ: Καλλιαμπάκος, Βλάχος, Κουστουμπάρδης, Ψάλλας, Κούκος Θ., Αγκόλι, Σταμάτης (89&#039; Κούρος), Κανδεράκης (83&#039; Παπουτσής), Οικονομόπουλος (69&#039; Αλεξανδράκης), Μήτρου, Στεργιώτης (75&#039; Παναγιώτου).&amp;nbsp; ΤΟ ΦΙΛΜ ΤΟΥ ΑΓΩΝΑ 8&#039; Ο Στεργιώτης βρίσκει με ωραία πάσα τον Κανδεράκη, αυτός επιχειρεί το παράλληλο γύρισμα, αλλά η μπαλιά του δεν έχει αποδέκτη και περνάει άουτ. 12&#039; ΓΚΟΟΟΟΟΟΟΟΟΟΛΛΛΛΛ!!!!!! 1-0!!! Πολύ ωραία φάση από την ομάδα μας, που ξεκινά από την πλαγιοκόπηση και πάσα του Βλάχου, με τον Μήτρου να σουτάρει, τον τερματοφύλακα να αποκρούει και τον επερχόμενο Κανδεράκη να σπρώχνει την μπάλα στα δίχτυα! 17&#039; Πάλι από τα πόδια του Βλάχου ξεκινά μια επικίνδυνη επίθεση του Απόλλωνα, μετά το γύρισμα που επιχειρεί η μπάλα καταλήγει στα πόδια του Σταμάτη, αλλά το σουτ του τελευταίου κοντράρεται από αμυνόμενο. 18&#039; Υποψία φάσης για τον Αττικό, με κεφαλιά σε εκτέλεση κόρνερ, που αποκρούεται εύκολα από τον Ψάλλα. 23&#039; Ο Στεργιώτης πλαγιοκοπεί και γυρίζει παράλληλα με την εστία, επεμβαίνει σωστά ο τερματοφύλακας του Αττικού. 26&#039; Ωραία κάθετη πάσα του Κανδεράκη, μπερδεύονται οι στόπερ και ο τερματοφύλακας, τελικά όμως καταφέρνουν να βγάλουν την μπάλα κόρνερ. 39&#039; Ξανά ο Στεργιώτης από δεξιά βρίσκει τον τρόπο να γυρίσει την μπάλα σωστά, όμως δεν έχει ακολουθήσει κανείς και η ευκαιρία περνά ανεκμετάλλευτη. 42&#039; Πολύ όμορφη ενέργεια του Στεργιώτη και σουτ που μπλοκάρει ο τερματοφύλακας. 55&#039; 1-1. Στα 573&#039; σταματά το σερί ανέπαφης εστίας για την ομάδα μας, που δεν είχε δεχθεί γκολ επί πέντε αγωνιστικές. Σε μια φάση που ξεκινά από εκτέλεση πλαγίου άουτ, η αντίδραση της άμυνας δεν είναι σωστή και από διώξιμο που κοντράρει σε πόδι αντιπάλου, η μπάλα... καρφώνεται στη δεξιά γωνία του ανήμπορου να αντιδράσει Καλλιαμπάκου. 61&#039; Από εκτέλεση φάουλ του εξαιρετικού Αγκόλι, ο Στεργιώτης παίρνει την κεφαλιά και η μπάλα καταλήγει άουτ. 65&#039; Εναέριο σουτ του Μήτρου μέσα από την περιοχή, δεν βρίσκει στόχο. 66&#039; Αουτ περνάει και το σουτ του Στεργιώτη, το γήπεδο όμως έχει... γείρει και η ομάδα μας πιέζει για το 2-1. 68&#039; Ακυρωθέν γκολ του Οικονομόπουλου, σε φάση διαρκείας μέσα στην περιοχή του Αττικού. Επιθετικό φάουλ... διέγνωσε ο διαιτητής. 70&#039; Μεγάλη ευκαιρία του Αλεξανδράκη, σχεδόν στην πρώτη επαφή του με την μπάλα. Ο Αγκόλι βγάζει τη σέντρα και ο Χάρης από πολύ κοντά δεν πιάνει την κεφαλιά όπως θα έπρεπε, για να τη βάλει στα δίχτυα. 71&#039; ΓΚΟΟΟΟΟΟΟΟΟΟΛΛΛΛΛ!!!!!! 2-1!!! Ο αρχηγός Φώντας Σταμάτης δίνει την ασίστ και ο Στέλιος-Φανούρης Μήτρου αναλαμβάνει τα υπόλοιπα: εύστοχο πλασέ από πλάγια θέση, 7ο φετινό δικό του γκολ και η ομάδα μας ξανά σε θέση οδηγού. 73&#039; Οι επιθετικοί μας πιέζουν ψηλά, ο Αλεξανδράκης κλέβει την μπάλα και είναι τετ α τετ με τον τερματοφύλακα, που αποκρούει όμως και αποσοβεί το 3-1. 91&#039; Μεγάλη ευκαιρία του Μήτρου, από πολύ καλή θέση πλασάρει λίγο πάνω από το δοκάρι. Πηγή:&amp;nbsp;www.apollonhalandriou.gr Highlights του αγώνα από το NfStudioSports:&amp;nbsp; &amp;nbsp;
