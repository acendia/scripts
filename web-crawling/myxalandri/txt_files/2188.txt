Title:
Πυρκαγιά στο Χαλάνδρι - Καταστράφηκε κατάστημα παιχνιδιών
Description:
Πυρκαγιά ξέσπασε σε κατάστημα στο Χαλάνδρι, νωρίς το απόγευμα της Τετάρτης. Η φωτιά εκδηλώθηκε σε κατάστημα επί της οδού Αριστοτέλους. Στο σημείο έσπευσαν ισχυρές δυνάμεις της πυροσβεστικής και επιχείρησαν 21 πυροσβέστες με 7 οχήματα. Λίγο πριν από τις 18:30 η πυρκαγιά τέθηκε υπό έλεγχο. Πρόκειται για διώροφο κατάστημα παιχνιδιών. Σύμφωνα με τις πληροφορίες από την πυροσβεστική, στο κατάστημα δεν υπήρχαν άνθρωποι όταν εκδηλώθηκε η πυρκαγιά και δεν υπήρχε φόβος για εγκλωβισμένους. Το κατάστημα καταστράφηκε από την πυρκαγιά, όπως προδίδουν και οι φωτογραφίες από τη μάχη των πυροσβεστών με τις φλόγες. Πηγή: www.iefimerida.gr, Φωτογραφίες: EUROKINISSI  Σε εξέλιξη πυρκαγιά σε κατάστημα επί της οδού Αριστοτέλους στο Χαλάνδρι Αττικής. Επιχειρούν 21 πυροσβέστες με 7 οχήματα — Πυροσβεστικό Σώμα (@pyrosvestiki) 13 Μαρτίου 2019 Υπό έλεγχο τέθηκε η #πυρκαγιά στο κατάστημα επί της οδού Αριστοτέλους στο Χαλάνδρι Αττικής. — Πυροσβεστικό Σώμα (@pyrosvestiki) 13 Μαρτίου 2019 Αποκλειστικές φωτογραφίες από την πυρκαγιά στο κατάστημα στο Χαλάνδρι του αναγνώστη μας Δημήτρη Θεοδωρακόπουλου:   © DIMITRIS THEODORAKOPOULOS PHOTOGRAPHY 2019@anthropos72art@_dimitris_theodorakopoulos  
