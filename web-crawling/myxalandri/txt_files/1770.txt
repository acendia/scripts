Title:
Νέο πλαίσιο διαχείρισης κινδύνων από τις πλημμύρες στη Bόρεια Αθήνα
Description:
Ευρεία σύσκεψη για το νέο ολοκληρωμένο σχέδιο διαχείρισης κινδύνων πλημμύρας λεκανών απορροής ποταμών στην Περιφερειακή Ενότητα Βόρειου Τομέα Αθηνών πραγματοποιήθηκε, στις 24/09/2018, παρουσία του Ειδικού Γραμματέα Υδάτων Ιάκωβου Γκανούλη και μετά από πρωτοβουλία του Αντιπεριφερειάρχη Περιβάλλοντος και Κλιματικής Αλλαγής, Νάσου Αναγνωστόπουλου. Σκοπός της σύσκεψης ήταν η ενημέρωση των φορέων της αυτοδιοίκησης καθώς και η οργάνωση - συντονισμός των δράσεων όλων των εμπλεκομένων φορέων, δεδομένου ότι τον Ιούλιο 2018 δημοσιεύθηκε στην Εφημερίδα της Κυβερνήσεως (2693/τεύχος Β&#039;) η σχετική εγκριτική απόφαση της Εθνικής Επιτροπής Υδάτων. Ο κ. Αναγνωστόπουλος, παρουσίασε τα βασικά σημεία των σχεδίων διαχείρισης κινδύνων πλημμύρας λεκανών απορροής ποταμών και υδατικού διαμερίσματος Αττικής (ΕL06) με τα οποία παρέχονται οι ενδεδειγμένες λύσεις, με βάση τα ιδιαίτερα χαρακτηριστικά, τις ανάγκες και τις προτεραιότητες κάθε περιοχής τόσο για την πρόληψη και τη μείωση των κινδύνων στην υγεία, το περιβάλλον, την πολιτιστική κληρονομιά και την οικονομική δραστηριότητα, όσο και στην αποκατάσταση των ζημιών από πλημμύρες. Στη σύσκεψη συμμετείχαν ο Αντιπεριφερειάρχης Βόρειου Τομέα Αθηνών, Γιώργος Καραμέρος, οι Περιφερειακοί Σύμβουλοι Βόρειας Αθήνας, Φώτης Χρυσικός και Φωτεινή Βρύνα, οι Δήμαρχοι, Πεντέλης Δημήτρης Στεργίου-Καψάλης, Βριλησσίων Ξένος Μανιατογιάννης, Μεταμόρφωσης Μιλτιάδης Καρπέτας, οι Αντιδήμαρχοι, Παπάγου-Χολαργού Αθανάσιος Αυγουρόπουλος, Χαλανδρίου Δημήτρης Χριστουλάκης και Φιλοθέης-Ψυχικού Γεώργιος Αλκιβιάδης Γάτος και Αικατερίνη Πετρίτση. Συμμετείχαν, επίσης, εκπρόσωποι της Ειδικής Γραμματείας Υδάτων και της Γενικής Γραμματείας Δημόσιας Περιουσίας, υπηρεσιακά στελέχη από τις τεχνικές υπηρεσίες και την πολιτική προστασίας της Αποκεντρωμένης Διοίκησης Αττικής, της Περιφέρειας Αττικής και των Δήμων Κηφισιάς, Λυκόβρυσης-Πεύκης, Παπάγου-Χολαργού, Πεντέλης και Φιλοθέης-Ψυχικού. &amp;nbsp;
