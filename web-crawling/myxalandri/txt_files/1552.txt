Title:
Ημερίδες για ασφαλή πλοήγηση στο διαδίκτυο σε σχολεία του Χαλανδρίου
Description:
Από τη Διεύθυνση Δίωξης Ηλεκτρονικού Εγκλήματος και την Υποδιεύθυνση Δίωξης Ηλεκτρονικού Εγκλήματος Βορείου Ελλάδος, ολοκληρώθηκαν με ιδιαίτερη επιτυχία και μεγάλη συμμετοχή ενημερωτικές ημερίδες για την ασφαλή πλοήγηση στο διαδίκτυο, κατά τον μήνα Μάιο. Πιο συγκεκριμένα στο Χαλάνδρι πραγματοποιήθηκαν οι παρακάτω ενημερωτικές ημερίδες:&amp;nbsp;&amp;nbsp; Σύλλογος Γονέων και Κηδεμόνων 1ου Δημοτικού Χαλανδρίου στις 02/05/2018&amp;nbsp; 5ο Γυμνάσιο Χαλανδρίου στις 07/05/2018&amp;nbsp; 10ο Δημοτικό Σχολείο Χαλανδρίου στις 14/05/2018&amp;nbsp; 1ο Γυμνάσιο Χαλανδρίου στις 24/05/2018&amp;nbsp; 6ο Γυμνάσιο Χαλανδρίου στις 24/05/2018 Τις ημερίδες παρακολούθησαν μαθητές, γονείς, εκπαιδευτικοί, σπουδαστές και όσοι επιθυμούσαν να ενημερωθούν για τους κινδύνους και τις απειλές του διαδικτύου αλλά και τις σύγχρονες μορφές κυβερνο-εγκλήματος και την προσαρμογή στα νέα δεδομένα. Οι ημερίδες πραγματοποιήθηκαν από τον Διευθυντή της Διεύθυνσης Δίωξης Ηλεκτρονικού Εγκλήματος, Ταξίαρχο Γεώργιο Παπαπροδρόμου κι εξειδικευμένους αξιωματικούς της Διεύθυνσης Δίωξης Ηλεκτρονικού Εγκλήματος και της Υποδιεύθυνσης Δίωξης Ηλεκτρονικού Εγκλήματος Βορείου Ελλάδας. Οι θεματολογίες διαφοροποιήθηκαν ανάλογα με το κοινό και αφορούσαν: Την αποστολή της Διεύθυνσης Δίωξης Ηλεκτρονικού Εγκλήματος. Τις διαδικτυακές απειλές και μέτρα προστασίας. Τα αδικήματα και τον τρόπο που αυτά διαπράττονται μέσω διαδικτύου. Το φαινόμενο του διαδικτυακού εκφοβισμού, τους κινδύνους που ελλοχεύουν στις ιστοσελίδες κοινωνικής δικτύωσης καθώς και η πρόληψη και αντιμετώπιση των κινδύνων που σχετίζονται με τις νέες τεχνολογίες. Τον κυβερνοπόλεμο και τη ψηφιακή υποκλοπή δεδομένων. Την καμπάνια ενημέρωσης «SAY NO» της EUROPOL. Οι ημερίδες υλοποιήθηκαν στο πλαίσιο ειδικότερων - καινοτόμων δράσεων που αναπτύσσει η Διεύθυνση Δίωξης Ηλεκτρονικού Εγκλήματος, για την ενημέρωση και ευαισθητοποίηση των πολιτών για την ασφαλή πλοήγηση στο διαδίκτυο. &amp;nbsp;
