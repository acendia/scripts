Title:
Eβδομάδα σχολικού εθελοντισμού σε όλη την Ελλάδα!
Description:
Για μία ακόμα χρονιά μαθητές, εκπαιδευτικοί, οικογένεια και φίλοι εθελοντές, δίνουμε τα χέρια, καθώς όλη η πρώτη εβδομάδα του Απριλίου είναι αφιερωμένη στον εθελοντισμό, σε όλα τα σχολεία της πατρίδας μας, στα οποία ετοιμάζονται εντυπωσιακές δράσεις σε τέσσερις κύριους άξονες: Περιβάλλον, Συνάνθρωπος, Κοινότητα, Φιλοζωΐα. Για πρώτη φορά, το &quot;Let&#039;s do it Greece&quot;, η μεγαλύτερη ταυτόχρονη εθελοντική δράση της χώρας και το &quot;Νοιάζομαι και Δρω&quot;, το εκπαιδευτικό πρόγραμμα για τον εθελοντισμό και τον ενεργό πολίτη που υλοποιούν το Μη-Κερδοσκοπικό Σωματείο Δεσμός και το Ίδρυμα Λαμπράκη, ενώνουν τις δυνάμεις τους οργανώνοντας κοινή Σχολική Εβδομάδα Εθελοντισμού. Πρόκειται για την εβδομάδα από 1 έως 7 Απριλίου 2019, όπου το κάθε σχολείο μπορεί να οργανώσει τις δικές του δράσεις, να προσκαλέσει και άλλα σχολεία, και να συνεργαστεί με τους φορείς και τις ομάδες της περιοχής του, στέλνοντας ένα ηχηρό μήνυμα εθελοντισμού και προσφοράς σε κάθε γωνιά της χώρας. Για την πραγματοποίηση του μεγάλου αυτού εθελοντικού εγχειρήματος έχει δοθεί και φέτος σχετική έγκριση από το Υπουργείο Παιδείας, ενώ ήδη ο πανελλαδικός χάρτης της δράσης έχει αρχίσει να γεμίζει με σχολεία τόσο της πρωτοβάθμιας όσο και της δευτεροβάθμιας εκπαίδευσης. Μπορείτε να δηλώσετε συμμετοχή στις σελίδες www.letsdoitgreece.org και www.noiazomaikaidrw.gr καθώς επίσης και στο κοινό mini site www.volunteer4schools.gr που δημιουργήθηκε για να αποτυπώνονται συγκεντρωτικά οι δράσεις των σχολείων. Το δικό σου το σχολείο, είναι μέσα; &amp;nbsp;
