Title:
ΟΜ ΣΥΡΙΖΑ-ΠΣ Χαλανδρίου: ΟΧΙ στη συγχώνευση τμημάτων στα 2ο &amp; 16ο Δημοτικά Σχολεία
Description:
ΨΗΦΙΣΜΑ ΟΜ ΣΥΡΙΖΑ-ΠΣ ΧΑΛΑΝΔΡΙΟΥ  Ένα μήνα μετά την έναρξη των μαθημάτων στα σχολεία, το Υπουργείο Παιδείας, αντί να καλύψει τα εκπαιδευτικά κενά, αποφασίζει να συγχωνευτούν τμήματα σε πολλά σχολεία της χώρας, μεταξύ αυτών και στο 2ο Δημοτικό και 16ο Δημοτικό Σχολείο Χαλανδρίου. Αυτά συμβαίνουν ενώ η πανδημία επιβάλει την τήρηση αποστάσεων και το αραίωμα των μαθητών/ριών στις τάξεις, ενώ παραβιάζονται οι προδιαγραφές που το ίδιο το κράτος έχει θεσπίσει για την αναλογία τετραγωνικών ανά μαθητή/ρια, ενώ η μέριμνα για τα παιδιά με ιδιαίτερες μαθησιακές ανάγκες παραμένει δυσβάσταχτο φορτίο για τους γονείς, ενώ ψηφίζονται νόμοι με μοναδικό στόχο την υποβάθμιση του δημόσιου σχολείου, τον περιορισμό της κρατικής χρηματοδότησης και την έλευση των χορηγών, ενώ, παρόλα αυτά, το Υπουργείο έχει το θράσος να μιλά για «αξιολόγηση» όταν με τις πολιτικές του υπονομεύει τη σωστή λειτουργία των σχολείων, ενώ μοναδικός στόχος του Υπουργείου είναι να αποφύγει τον διορισμό των απαραίτητων εκπαιδευτικών, ΑΠΑΙΤΟΥΜΕ Καμία συγχώνευση τμημάτων, επαναφορά του ορίου των 22 παιδιών ανά τμήμα που θέσπισε η κυβέρνηση ΣΥΡΙΖΑ, με προοπτική περαιτέρω μείωσης, για λόγους παιδαγωγικούς, αλλά και για λόγους υγείας τώρα στην πανδημία. Η συνέλευση της ΟΜ ΣΥΡΙΖΑ-ΠΣ Χαλανδρίου  
