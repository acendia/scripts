Title:
&quot;Σφίγγουν&quot; οι ζέστες στο Χαλάνδρι
Description:
Από τις πρώτες κιόλας, ημέρες του Καλοκαιριού, ο καιρός εναρμονίστηκε με τα πρότυπα της εποχής, με την ηλιοφάνεια να κυριαρχεί και τη θερμοκρασία να σημειώνει άνοδο, ξεπερνώντας κατά τη διάρκεια των μεσημεριανών και απογευματινών ωρών, τους 30°C. Οι υψηλές θερμοκρασίες, αναμένεται να αποτελέσουν το κύριο στοιχείο του καιρού, καθ&#039; όλη τη διάρκεια της εβδομάδας, με τον υδράργυρο, να φτάνει καθημερινά στα επίπεδα των 32-34°C. Η αίσθηση της ζέστης θα είναι αρκετά έντονη καθώς οι άνεμοι θα είναι γενικά ασθενείς, η ηλιοφάνεια έντονη και η υγρασία σχετικά υψηλή. Αρκετά υψηλές θα είναι και οι ελάχιστες θερμοκρασίες, οι οποίες μόνο κοντά στα πάρκα της περιοχής θα καταφέρνουν, νωρίς το πρωί να προσεγγίσουν τους 20°C. Κατά τα άλλα, ο καιρός αναμένεται να διατηρηθεί γενικά αίθριος, κατά το μεγαλύτερο χρονικό διάστημα, χωρίς, ωστόσο, να λείπουν οι τοπικές νεφώσεις, κυρίως κατά τη διάρκεια του απογεύματος, οι οποίες μάλιστα δεν αποκλείεται, κυρίως σήμερα, να αναπτυχθούν σημαντικά και να δώσουν ξαφνική μπόρα ή/και καταιγίδα. Η ζέστη, αναμένεται να διατηρηθεί κατά τη διάρκεια του Σαββατοκύριακου με τη θερμοκρασία να σημειώνει νέα άνοδο, προσεγγίζοντας παροδικά και τους 35°C!!! Καλό Καλοκαίρι!&amp;nbsp; Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
