Title:
Κατεδαφίστηκε ο καταυλισμός των Ρομά του Πατήματος Χαλανδρίου
Description:
Παρελθόν αποτελεί πλέον ο καταυλισμός για τους Ρομά του Πατήματος Χαλανδρίου. Η συστηματική δουλειά πολλών ανθρώπων, όπως χαρακτηριστικά αναφέρει ο δήμαρχος Χαλανδρίου Σίμος Ρούσσος σε πρόσφατη δήλωσή του, δημιούργησε τις κατάλληλες προϋποθέσεις για την ανοικοδόμηση της απαραίτητη εμπιστοσύνης, για την κατάργηση προκαταλήψεων, στερεοτύπων και δεκάδων γραφειοκρατικών εμποδίων και έφερε το τελικό αποτέλεσμα, την κατεδάφιση και του τελευταίου παραπήγματος. Το τέλος του καταυλισμού σήμανε μια νέα αρχή για τους Ρομά και τα παιδιά τους. Μια αρχή με ισότιμες ευκαιρίες και πλήρη δικαιώματα. Η διάλυσή του απέδειξε ότι η λύση με συναίνεση και κοινωνική ένταξη είναι εφικτή. Και σε αυτόν τον δρόμο που επιτέλους άνοιξε θα συνεχίσει η δημοτική αρχή. Οι Ρομά του Πατήματος έπειτα από την κατεδάφιση ευχαρίστησαν και αυτοί τον Δήμο, τον δήμαρχο και όσους συνέβαλαν στην προσπάθεια, καταλήγει η δήλωση. &amp;nbsp;
