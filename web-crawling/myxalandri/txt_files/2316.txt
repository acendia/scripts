Title:
4ο Tουρνουά Μπάσκετ &quot;Τρίποντο στο στίγμα&quot; στο Χαλάνδρι
Description:
ΔΕΛΤΙΟ ΤΥΠΟΥ ΓΙΑ ΤΟ &quot;ΤΡΙΠΟΝΤΟ ΣΤΟ ΣΤΙΓΜΑ&quot; Για τέταρτη χρονιά το Κέντρο Ημέρας Franco Basaglia της ΕΠΑΨΥ διοργανώνει τουρνουά μπάσκετ ληπτών υπηρεσιών ψυχοκοινωνικής αποκατάστασης. Πάνω από 100 ωφελούμενοι που θα εκπροσωπήσουν φορείς ψυχικής υγείας (Οικοτροφεία, Ξενώνες, Κοινωνικούς Συνεταιρισμούς, Κέντρα Ημέρας) θα συμμετάσχουν σε αγώνες 3Χ3, με στόχο τη νίκη απέναντι στο στίγμα της ψυχικής ασθένειας, απέναντι στη διάκριση και το ρατσισμό, απέναντι στην προκατάληψη. Ψυχικά πάσχοντες και επαγγελματίες ψυχικής υγείας θα αγωνιστούμε στο γήπεδο &quot;Νίκος Πέρκιζας&quot; στο Χαλάνδρι το Σάββατο 1η Ιουνίου από τις 16:30 έως τις 21:00, αποδεικνύοντας για άλλη μια φορά ότι η ψυχική πάθηση δεν μας τρομάζει και δεν μας σταματά να ονειρευόμαστε. Μπορεί κάποιοι από μας να έχουμε ταλαιπωρηθεί στο παρελθόν με ακούσιες νοσηλείες και με δύσκολες καταστάσεις. Να έχουμε βασανιστεί από την κοινωνική αναλγησία και τα περίεργα βλέμματα που μας κοιτούν σαν να ήμασταν εξωγήινοι. Όμως είμαστε εδώ όρθιοι, υπερήφανοι και αγωνιστικοί, έτοιμοι να σκοράρουμε τρελά τρίποντα! Όλοι μαζί ενωμένοι, αφού ο αθλητισμός μόνο ενώνει! Ελάτε να μας χειροκροτήσετε. Ελάτε να πάρετε μαθήματα θάρρους και αξιοπρέπειας. Ελάτε να δείτε ξανά τους πρωταθλητές. Σε μια βραδιά που θα κλείσει με άφθονο κέφι και ζωντανή μουσική! &amp;nbsp;
