Title:
Ένοπλη ληστεία στα διόδια της Αττικής Οδού στη Δουκίσσης Πλακεντίας
Description:
Θύμα ληστών έπεσε τα ξημερώματα υπάλληλος των διοδίων της Αττικής Οδού, στη Δουκίσσης Πλακεντίας στο Χαλάνδρι. Γύρω στις 5:00 τα ξημερώματα ένας μοτοσικλετιστής προέταξε πιστόλι στην 32χρονη υπάλληλο που βρισκόταν εκείνη την ώρα στο σταθμό διοδίων, πήρε τις εισπράξεις και διέφυγε. Η μηχανή εντοπίστηκε από την αστυνομία σε σχετικά κοντινή απόσταση και διαπιστώθηκε ότι ήταν κλεμμένη. Προανάκριση διενεργεί το Τμήμα Ασφαλείας Χαλανδρίου. Οι αστυνομικοί της ασφάλειας διενεργούν έρευνα στο πλαίσιο της οποίας θα εξετάσουν το υλικό από τις κάμερες ασφαλείας των διοδίων. https://www.youtube.com/watch?v=oGRZWEbhPU4 Πηγή: www.ertnews.gr
