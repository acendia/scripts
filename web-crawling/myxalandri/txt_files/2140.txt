Title:
Την πίτα του έκοψε ο συνδυασμός &quot;Χαλάνδρι σε Δράση&quot; του υποψήφιου δημάρχου Γ. Κουράση
Description:
Συγκίνηση και στήριξη στον Γιώργο Κουράση, Υποψήφιο Δήμαρχο Χαλανδρίου από πολίτες του Χαλανδρίου και πολιτικούς Σε έντονα συγκινησιακή ατμόσφαιρα και με πλήθος κόσμου πραγματοποιήθηκε η κοπή της βασιλόπιτας του Συνδυασμού «Χαλάνδρι σε Δράση» και του υποψήφιου Δημάρχου Χαλανδρίου κ. Γιώργου Κουράση. Με έναν λόγο κατάθεση ψυχής, ο Γιώργος Κουράσης ανακοίνωσε, εκ νέου, την υποψηφιότητα του για Δήμαρχος Χαλανδρίου, στην εκδήλωση για την κοπή της βασιλόπιτας του Συνδυασμού «Χαλάνδρι σε Δράση». Πλήθος κόσμου που γέμισε ασφυκτικά το χώρο, παρά τις αντίξοες καιρικές συνθήκες, συγκεντρώθηκε την Κυριακή 24 Φεβρουαρίου στον κινηματογράφο Αίγλη για να τιμήσει τον υποψήφιο Δήμαρχο και τον Συνδυασμό του. Με πολύ θερμά λόγια εξέφρασαν την στήριξή τους και έπλεξαν το εγκώμιο του Γιώργου Κουράση άνθρωποι της Αυτοδιοίκησης όπως ο Δήμαρχος Φιλοθέης-Ψυχικού κ. Παντελής Ξυριδάκης, ο Δήμαρχος Λυκόβρυσης-Πεύκης κ. Τάσος Μαυρίδης, ο πρώην Δήμαρχος Χαλανδρίου κ. Γρηγόρης Ζαφειρόπουλος, ο Πρόεδρος της Ένωσης Δημάρχων Αττικής και πρώην Δήμαρχος Πεύκης κ. Παύλος Καμάρας, ο Αντιπρόεδρος της Ένωσης Δημάρχων και επί 4 τετραετίες Δήμαρχος Ηλιούπολης κ. Θεόδωρος Γεωργάκης, καθώς και η Βουλευτής Επικρατείας κυρία Νίκη Κεραμέως. Την στήριξή του στο Γιώργο Κουράση εξέφρασε, μέσω αντιπροσώπου, και Υποψήφιος Περιφερειάρχης Αττικής κ. Γιώργος Πατούλης. Στην εκδήλωση, μεταξύ άλλων, παραβρέθηκαν ο Υπουργός και Υποψήφιος Βουλευτής Βορείου Τομέα κ. Γιάννης Παπαθανασίου, ο Υποψήφιος Βουλευτής Β.Τ. και πρώην Πρόεδρος της ΟΝΝΕΔ κ. Σάκης Ιωαννίδης, ο πρώην Γενικός Γραμματέας του Υπουργείου Δημόσιας Τάξης κ. Θανάσης Ανδρεουλάκος, η Υποψήφια Βουλευτής Β. Τ. και πρώην Αντιδήμαρχος Ψυχικού κυρία Ζωή Ράπτη, ο Υποψήφιος Βουλευτής Β.Τ. κ. Καρύδης Φώτης, ο Υποψήφιος Βουλευτής Β.Τ. και πρώην Δήμαρχος Μελισσίων κ. Γραφάκος Μανώλης, οι πρώην Δήμαρχοι Βριλησσίων κ. Κώστας Ιωαννίδης, Νέου Ψυχικού κ. Παντελής Χαροκόπος, Αγίας Παρασκευής κ. Βασίλης Ζορμπάς, Αντώνης Σιδέρης και Βασίλης Γιαννακόπουλος (υποψήφιος Περιφερειακός Σύμβουλος), Γλυκών Νερών Λάμπρος Κασαγιάννης, η Περιφερειακή Σύμβουλος Φωτεινή Βρύνα, ο Βασίλης Μαλλιάς εκπρόσωπος του υποψήφιου Ευρωβουλευτή Αλέξανδρου Μαλλιά, ο υποψήφιος Δήμαρχος κ. Νίκος Καυκάλας, ο Περιφερειακός Σύμβουλος και Υποψήφιος Βουλευτής κ. Νίκος Κωστόπουλος. Επίσης, παρέστησαν οι Υποψήφιοι Περιφερειακοί Σύμβουλοι Κατσαγκόλης Ιωάννης, Μανίνα Ζανή, Αναγνωστοπούλου Μαργαρίτα, Γιάννης Σιδέρης, Ντάβαρης Ηλίας, Σπύρος Ευσταθόπουλος, Λουκία Κεφαλογιάννη, Ελένη Δανδουλάκη, ο καθηγητής Γεωθερμίας και Περιβάλλοντος στο ΕΚΠΑ και Πρόεδρος του ΟΑΣΠ κ. Ευθύμιος Λέκκας. Ακόμη, έστειλαν χαιρετισμό η Υποψήφια Βουλευτής κυρία Ιωάννα Καλαντζάκου και η Ευρωβουλευτής κυρία Ελίζα Βόζεμπεργκ. Φυσικά, έδωσαν το δυναμικό παρόν εκφράζοντας τη στήριξή τους και οι άνθρωποι του Γιώργου Κουράση που εκπροσωπούν τον Συνδυασμό «Χαλάνδρι σε Δράση» στο σημερινό Δημοτικό Συμβούλιο οι κ.κ. Κώστας Αγγελής, Μιχάλης Κόσσυβας, Τάκης Λαμπρόπουλος, Ελένη Νιώτη. Ο «τυχερός» της ημέρας αναδείχθηκε ο Δήμαρχος Λυκόβρυσης-Πεύκης κ. Τάσος Μαυρίδης ο οποίος κέρδισε το φλουρί της βασιλόπιτας. Την εκδήλωση «έντυσαν» μουσικά οι Χαλανδραίοι «New Oldies» που έδωσαν μια πολύ ευχάριστη νότα στην έναρξη της εκδήλωσης. Εκτός από τις δεκάδες ευχές που δέχθηκε ο Υποψήφιος Δήμαρχος Γιώργος Κουράσης για τη νίκη του στις Αυτοδιοικητικές εκλογές, εξίσου πολλές ήταν και οι ευχές για τη γέννηση των δίδυμων εγγονών του. Η χρονιά ξεκίνησε ευοίωνα για τον Γιώργο Κουράση και όλοι οι παριστάμενοι έδωσαν τις θερμές και ειλικρινείς τους ευχές για τη νίκη στις Αυτοδιοικητικές εκλογές. Η ομιλία του κ. Γιώργου Κουράση:&amp;nbsp; Αξιότιμοι κύριοι προσκεκλημένοι μας κ Υπουργέ κύριοι ΒουλευτέςΑγαπητοί μου φίλοι Δήμαρχοι, συνάδελφοι της Αυτοδιοίκησης Αγαπημένοι μου Χαλανδραίοι και Χαλανδραίες Σας ευχαριστώ όλους, καθένα ξεχωριστά για την παρουσία σας, σε αυτή την εκδήλωση του Συνδυασμού μας, για την κοπή της βασιλόπιτας για το 2019. Μια εκδήλωση που σηματοδοτεί, παράλληλα και το ξεκίνημα μιας νέας προσπάθειας για το Χαλάνδρι της καρδιάς μας, εν όψει και των Αυτοδιοικητικών εκλογών του Μαϊου. Σήμερα, διευκρινίζω ότι δεν θα κάνω κάποια πολιτική ομιλία. Αυτό θα γίνει σύντομα, όταν ο Συνδυασμός μας ‘Χαλάνδρι σε δράση» θα παρουσιάσει τους στόχους τα οράματα και το πρόγραμμα δράσης για την ερχόμενη τετραετία, αλλά και τα πρόσωπα που θα συστρατευθούν για να κάνουν πράξη το όραμα αυτό. Σήμερα θα σας μιλήσω από καρδιάς. Απευθυνόμενος σε ένα –ένα εδώ μέσα στην αίθουσα, αλλά και σε όσους μας ακούνε από το διαδίκτυο μιλώντας την γλώσσα που εμείς όλα αυτά τα χρόνια που γνωριζόμαστε προσωπικά, έχουμε μάθει να μιλάμε. Την γλώσσα της αλήθειας, της ειλικρίνειας, της κατάθεσης ψυχής. Πολλοί θα αναρωτιούνται γιατί Γιώργο να θέλεις να είσαι ξανά υποψήφιος Δήμαρχος στο Χαλάνδρι μας. Ένα εύλογο ερώτημα, που θα πρέπει να απευθύνεται σε όλους τους υποψήφιους. Θα μου επιτρέψετε να κάνω μια μικρή αναφορά –ανασκόπηση, ένα flas back στη ζωή μου και είμαι σίγουρος ότι οι περισσότεροι θα βρουν τις απαντήσεις, στο ερώτημα αυτό. Μια ανασκόπηση που έχει σημεία αναφοράς πάρα πολλούς από εσάς, αφού μαζί βιώσαμε κατά καιρούς και σε διάφορες φάσεις με τον καθένα, ένα ταξίδι ζωής. Που ακόμα συνεχίζουμε. Ένα ταξίδι που έχει κοινό μας στοιχείο την Αγάπη μας για το Χαλάνδρι της καρδιάς μας, όπως μου αρέσει να το λέω. Πολλοί ξέρετε ότι ο προ-παππούς Δημήτριος Κουράσης ήταν μέσα στις 240 οικογένειες που απογράφηκαν το 1840 Στο Χαλάνδρι. Έζησα τα παιδικά μου χρόνια στις αλάνες του Χαλανδρίου. Εδώ μάτωσα τα γόνατα κλωτσώντας το τόπι στην Φραγκοκλησιά . Εδώ βαφτίστηκα Ορθόδοξος Χριστιανός, στον Άγιο Αθανάσιο, πήρα μαθήματα ζωής από τον δάσκαλό μου, τον αείμνηστο Παναγιώτη Κολόκα, στο Δημοτικό σχολείο Φραγκοκλησιάς , εδώ ανδρώθηκα στο 1ο Γυμνάσιο και 1ο Λύκειο στη Διονύσου . Εδώ έμαθα πειθαρχία και την διάθεση για προσφορά στο 3ο Σύστημα Προσκόπων του Πολύδροσου. Μοιάζει σαν όνειρο το Χαλάνδρι του τότε. Ένα προάστιο των Αθηνών που φημιζόταν μεν για το καλό κλίμα, όμως του λείπανε βασικές υποδομές, δρόμοι, αποχετεύσεις, παιδικές χαρές. Όμως αυτό το Χαλάνδρι νοσταλγώ και νομίζω πολλοί από εσάς που το ζήσατε. Σε αυτό το Χαλάνδρι που σταδιακά και άγαρμπα εξελίχθηκε σε μια κλασσική αστική πόλη, τσιμεντοποιημένη, χωρίς χώρους, χωρίς ανάσες, έζησα όλα τα μου τα χρόνια ενήλικας πλέον. Σπούδασα οικονομικές επιστήμες, παντρεύτηκα με την Αγγελική, την σύντροφο της ζωής μου, έκανα τα αγγελούδια μου και πολύ πρόσφατα τις δίδυμες εγγονές μου και πάντοτε ζούσαμε και ζούμε σε αυτή την πόλη. Το Χαλάνδρι λοιπόν, δεν είναι ένας Δήμος της Αττικής όπως ίσως για πολλούς άλλους. Για μένα είναι το Χαλάνδρι της καρδιάς μου! Η αγάπη μου αυτή για την πόλη μου με οδήγησε παράλληλα με την εργασία μου, να ασχοληθώ και με τα κοινά της πόλης. Έτσι επί 20 ολόκληρα χρόνια, πρόσφερα αθόρυβα χωρίς τυμπανοκρουσίες, όπως άλλωστε ξέρετε ότι είναι του χαρακτήρα μου, με την αγάπη και την ψήφο των Χαλανδραίων από διάφορες θέσεις την στήριξή μου, στους Δημάρχους της πόλης μας. Στόχος ένας. Μια καλύτερη πόλη. Ξέρετε πολύ καλά ότι πολλοί Δήμαρχοι προσπάθησαν, επιχείρησαν να ανατρέψουν με έργα και παρεμβάσεις μια κλιμακούμενη επιδείνωση των συνθηκών διαβίωσης των ολοένα και αυξανόμενων κατοίκων της πόλης Εσείς κρίνετε τι κατάφερε ο καθένας από αυτούς. Ποια ήταν τα θετικά και ποια τα αρνητικά της θητείας τους. Εγώ θα ήθελα να κάνω μια αναφορά στο έργο του Γρηγόρη του Ζαφειρόπουλου την 8 ετία 2003-2010 Έργο της δικής μας παράταξης, που πιστεύω ότι ήταν και μεγάλο και σπουδαίο. Να θυμίσω ότι τότε η παράταξή μας ανέλαβε ένα υπερχρεωμένο Δήμο, μεταξύ των πέντε (5) πιο χρεωμένων Δήμων στην Αττική και ξεκίνησε η εξυγίανση παράγοντας παράλληλα ένα σημαντικό έργο. Ενδεικτικά αναφέρω ανανέωση του στόλου των απορριματοφόρων, τα νέα σχολικά συγκροτήματα της πόλης μας, την ανάπλαση και αναβάθμιση της κεντρικής πλατείας, τους χώρους Άθλησης και το Κολυμβητήριο στο Κ. Χαλάνδρι, τα έργα στο Πάτημα και πολλά άλλα. Και έρχομαι στα δικά μας. Ανέλαβα Δήμαρχος το 2011. Με μια πανηγυρική εκλογή, προϊόν αποδοχής του έργου της παράταξης του Γρηγόρη και σαν μια προσωπική επιβράβευση της προσωπικής μου πορείας. Αναλάβαμε μαζί με καταξιωμένα, αλλά και νέα στελέχη την τύχη της πόλης σε δραματικές συνθήκες. Θυμίζω Αρχή του μνημονίου:• Με Δραματικές περικοπές στους πόρους των Δήμων κατά 60% • Με ένα κόσμο στα κάγκελα και την αρχή της κοινωνικής πρωτίστως κρίσης• Με κυβερνήσεις κατ΄ αρχήν ΠΑΣΟΚ και μετά συγκυβερνήσεις που βέβαια το τελευταίο που τους απασχολούσε ήταν η στήριξη της Αυτοδιοίκησης. Να θυμίσω τι συνέβη τότε. Να θυμίσω: την κατάργηση της Δημοτικής Αστυνομίας, την μη ανανέωση των συμβάσεων των συμβασιούχων κυρίως της καθαριότητας και μια σειρά άλλων επαχθών για την Αυτοδιοίκηση μέτρων. Και το κερασάκι στην τούρτα. Να ισχύει ένα νέο θεσμικό πλαίσιο ο περιβόητος Καλλικράτης, που επέφερε απόλυτο χάος στις Υπηρεσίες μέχρι την εμπέδωση των νέων προβλεπόμενων διατάξεων. Σε αυτές τις συγκυρίες, αγαπητοί φίλοι και φίλες λειτουργήσαμε για 3 ½ χρόνια. Την μικρότερη θητεία από την Μεταπολίτευση και μετά. Να θυμίσω ότι η τωρινή θητεία είναι 5 χρόνια. Και τι κάναμε αυτά τα 3 ½ χρόνια ? Θα έλεγα ένα μικρό θαύμα Επιγραμματικά θα πω: 1. Αφήσαμε ταμειακά διαθέσιμα 13 εκατομμύρια (θαύμα για τις συνθήκες που προανέφερα) ΜΕ ΜΙΑ ΟΡΘΟΛΟΓΙΚΗ ΔΙΑΧΕΙΡΙΣΗ ΠΙΣΤΟΠΟΙΗΜΕΝΗ από έγκυρους φορείς ΠΟΥ ΜΑΣ ΚΑΤΕΤΑΞΕ ΣΤΟΥΣ 10 ΚΑΛΥΤΕΡΟΥΣ ΔΗΜΟΥΣ Της ΕΛΛΑΔΑΣ! 2. Ωριμάσαμε έργα και μελέτες, δημοπρατημένα ή έτοιμα προς δημοπράτηση Σοβαρά έργα υποδομής όπως τα όμβρια ( προϋπολογισμού 5.500.000 εκατ., που σέρνονται ακόμα τώρα), 2 βρεφονηπιακούς σταθμούς, αύξηση παροχευτικότητας στο συνοικισμό. Αδειοδότηση και χρημ/ση νέου ΚΑΠΗ στο Κληροδ. Σαζάλα. 3. Γίναμε απόλυτοι πρωταγωνιστές στο κοινωνικό έργο των Δήμων σε όλη την Αττική εάν όχι σε όλη την Ελλάδα. Με ευρωπαϊκούς μάλιστα πόρους και σε συνεργασία με σημαντικούς φορείς όπως η Αρχιεπισκοπή κ. α. Στηρίζοντας τους ανήμπορους Δημότες – Κάτοικους του ΧαλανδρίουΜε το κοινωνικό παντοπωλείο, το κοινωνικό φαρμακείο, τα κοινωνικά Συσίτια. Την φροντίδα για τις κακοποιημένες γυναίκες.Όλα αυτά και πολλά άλλα μας δίνουν το δικαίωμα να λέμε στην σημερινή μας πρόσκληση « στήσαμε γερές βάσεις». Το ατύχημα ήταν ότι το 2014 μια επίσης ιδιαίτερη χρονιά, όπου τα αριστερά κόμματα και οι παρατάξεις σάρωσαν δικαίως ή αδίκως Δημάρχους και Περιφερειάρχες κλπ (άλλαξε σχεδόν το 60% των εκλεγμένων Δημάρχων) δεν μπορέσαμε: 1. Να ολοκληρώσουμε αυτό το οικοδόμημα ώστε να το δει και να το απολαύσει ο Δημότης. Έμεινε στα στερεά αλλά αφανή για τον πολύ κόσμο θεμέλια. Και 2. Να περάσουμε το όραμά μας. Να ξαναφτιάξουμε το Χαλάνδρι, Πόλη που αγαπάει τον άνθρωπο. Την πόλη που χαίρεσαι να ζεις εσύ και τα παιδιά σου.Και βέβαια το 2014, έγιναν και άλλα λάθη για τα οποία αναλαμβάνω ευθαρσώς το μερίδιο της ευθύνης μου. Και ήλθε η αριστερή παρένθεση (ελπίζω) του κου Ρούσσου.Δεν θα αναλύσω τώρα το έργο και τα πεπραγμένα της 5ετίας της παράταξης Ρούσσου. Θα το κάνω στην επόμενη παρουσίαση του Συνδυασμού μας αναλυτικά.Με ειλικρίνεια, χωρίς λαϊκισμούς, που ξέρετε ότι απεχθάνομαι όπως και εσείς.Σήμερα θα απευθύνω ένα ερώτημα μόνο, στο οποίο θα παρακαλούσα κάθε καλόπιστο Χαλανδραίο να απαντήσει. Το 2019 σε σχέση με το 2014 άλλαξε στο ελάχιστο η ζωή, η καθημερινότητα, οι συνθήκες της πόλης προς το ΚΑΛΥΤΕΡΟ (?) Εξακολουθεί ή όχι, η πόλη αυτή να είναι απάνθρωπη • Να πνίγεται με την παραμικρή βροχή• Να μην έχει πεζοδρόμια να περπατάμε• Να λιγοστεύει δραματικά το πράσινο• Να αυξάνονται οι ρύποι• Να κατακλύζεται από τα αυτοκίνητα που αναζητούν απεγνωσμένα να παρκάρουν• Να μην έχει χώρους πολιτισμού και ψυχαγωγίας• Να είναι επικίνδυνη για τους πεζούς και τους μαθητές των σχολείων μας• Να ταλανίζεται από την διαμπερή κυκλοφορία• Να έχει ακόμα εκτός σχεδίου περιοχές• Να είναι ανασφαλής και κακοφωτισμένη• Να έχει λακκούβες παντού• Να έχει ανύπαρκτη την Δημοτική Συγκοινωνία, που αφορά κυρίως στους μη προνομιούχους Δημότες. Άρα εκτός προπαγάνδας και επικοινωνίας, εάν εξαιρέσουμε: • την βελτίωση της καθαριότητας που τώρα πια είναι εξασφαλισμένη χάρη στους 140 επιπλέον συμβασιούχους, της καθαριότητας που δεν υπήρχαν το 2014 • και ένα λίφτινγκ στους κοινόχρηστους χώρους που έγινε χάρη στους 150 συμβασιούχους της κοινωνικής εργασίας, • μπορεί κάποιος να πει σε συνθήκες μάλιστα μοναδικές, για την Διοίκηση του ΑΝΤΑΡΣΙΑ ή ΣΥΡΡΙΖΑ Δημάρχου, που προφανώς δεν πρόκειται να επαναληφθούν όπως:• Την δική μας κληρονομιά οικονομική και λοιπή που σας προανέφερα• Την Περιφέρεια με ομοϊδεάτισσα Περιφερειάρχη• Την Κυβέρνηση με ομοϊδεάτες Υπουργούς και επομένως με αμέριστη άνωθεν στήριξη Μπορεί κάποιος να πει ότι αυτή η Διοίκηση Ρούσσου πέτυχε (?) Είναι αυτό το Χαλάνδρι που θέλουμε, που ονειρευόμαστε? Η πόλη 5 χρόνια τώρα (και δεν είναι λίγα) είχε ανάγκη από ένα λιφτινγκ (φτιασιδώματα στην Ελληνική)ή από τολμηρές Εγχειρήσεις που θα την άλλαζαν ριζικά? Εγώ λοιπόν, οι συνεργάτες μου και όλοι εσείς που αγαπάτε το Χαλάνδρι μας έχουμε χρέος για την πόλη της Καρδιάς μας να συστρατευθούμε. ΚΑΙ ΕΓΩ ΣΤΡΑΤΕΥΟΜΑΙ πρώτος μεταξύ ίσων. Η μεγάλη μας ΦΙΛΕΛΕΥΘΕΡΗ ΔΗΜΟΤΙΚΗ ΑΝΕΞΑΡΤΗΤΗ ΠΑΡΑΤΑΞΗ είναι εδώ. Λέω Φιλελεύθερη Γιατί εμείς έχουμε σαν παράταξη την φιλοσοφία του Κοινωνικού Φιλελευθερισμού. Πιστεύουμε δηλαδή στην ιδιωτική πρωτοβουλία, λέμε όχι στον κρατισμό. Όμως όλες οι ενέργειές μας έχουν Κοινωνικό πρόσημο. Πως μεταφράζεται αυτό στα Δημοτικά δρώμενα: Εμείς δεν θα κρατήσουμε την πόλη σκοτεινή με ρυπογόνο παμπάλαιο φωτισμό γιατί έχουμε ιδεολογικές αγκυλώσεις, να μπει και να επενδύσει Ιδιώτης επενδυτής στον εξυγχρονισμό του Δημοτικού Φωτισμού (όπως κάνει η Δημοτική Αρχή του ΑΝΤΑΡΣΥΑ). Θα συνεργαστούμε με τον ιδιωτικό τομέα. Αρκεί η δουλειά να γίνεται καλύτερα, φθηνότερα, γρηγορότερα. Αλλά ούτε εμείς θα κάνουμε την πόλη μας Μανχάταν, γιατί η ενίσχυση της επιχειρηματικότητας έχει σαφή όρια. Εκεί, που δεν αλλοιώνεται το περιβάλλον, η ποιότητα ζωής των κατοίκων (γιατί ακούμε άλλες παρατάξεις να οραματίζονται το Χαλάνδρι Κέντρο του Παγκόσμιου Εμπορίου!) Λέμε Ανεξάρτητη Γιατί για εμάς πρώτα είναι η πόλη και οι Δημότες και μετά το κόμμα. Που βέβαια δεν το κρύβουμε ότι στην συντριπτική μας πλειοψηφία είναι η Ν.Δ. Αφού ταυτίζεται πλήρως με τις ιδεολογικές μας Αρχές. Χωρίς βέβαια να αποκλείουμε στελέχη και ψηφοφόρους άλλων κομματικών πεποιθήσεων. Άλλωστε την συναίνεση ξέρετε από την πορεία μου την έχω στο DNA μου. Τι σημαίνει αυτό, ότι θα συνεργαστούμε ισότιμα με την αυριανή Κυβέρνηση του Κυριάκου Μητσοτάκη και την Περιφέρεια του Γιώργου Πατούλη. Θα στηρίζουν την πόλη μας και εμείς θα συνδράμουμε στο έργο τους. Ξεκάθαρες κουβέντες. ΕΙΜΑΣΤΕ ΕΔΩ ΛΟΙΠΟΝ: • Ενωμένοι• Δυνατοί • Με όραμα και αποφασιστικότητα- Να ξαναδώσουμε το χαμόγελο στην καθημερινότητα του Χαλανδραίου, του νέου, του ανήμπορου, του ηλικιωμένου.- Να πρασινίσουμε την πόλη με φυτεύσεις σε κάθε διαθέσιμο Χώρο- Να ΞΑΝΑΚΑΝΟΥΜΕ ΤΟ ΧΑΛΑΝΔΡΙ ΤΗΝ ΠΟΛΗ ΠΟΥ ΧΑΙΡΕΣΑΙ ΝΑ ΖΕΙΣ ΚΑΙ ΝΑ ΕΡΓΑΖΕΣΑΙ.- Να κάνουμε την πόλη ασφαλή και φωτεινή- Να φτιάξουμε ένα έξυπνο Δήμο, που δεν θα ταλαιπωρεί τον Δημότη- Να συνεχίσουμε την κοινωνική πολιτική , που ξεκινήσαμε, αγκαλιάζοντας όλους όσους μας έχουν ανάγκη- Να δώσουμε νέα ώθηση στον πολιτισμό και τον αθλητισμό, στηρίζοντας και προάγοντας το ταλέντο και την ιδιωτική πρωτοβουλία. Αλλά και με προγράμματα για όλους να κάνουμε το Χαλάνδρι Κέντρο Πολιτισμού και αθλητισμού, με συμμετοχή των νέων και των ηλικιωμένων.- Να αναδείξουμε την ιστορία μας ως πόλη του Ευριπίδη και πολλών άλλων επιφανών ανδρών- Να επενδύσουμε σε προγράμματα Κυκλοφοριακής Αγωγής για ασφαλή οδήγηση νέων και ηλικιωμένων- Να ευαισθητοποιήσουμε τους νέους μας και τους Δημότες μας στην ιδέα της Κυκλικής οικονομίας και της Ανακύκλωσης των απορριμμάτων.- Να κάνουμε την πόλη προσβάσιμη σε όλους με ελεύθερα πεζοδρόμια και σταδιακά ανάπλαση όλων.- Να μπορούμε να περπατήσουμε την πόλη- Να αποτρέψουμε την διαμπερή κυκλοφορία και να δημιουργήσουμε χώρους στάθμευσης γύρω από το Εμπορικό Κέντρο- Με διαφάνεια όπως κάνουμε τόσα χρόνια να διαχειριστούμε το υστέρημα του Δημότη, με ανταποδοτικότητα των υπηρεσιών.- Να δημιουργήσουμε πάρκα για τον περίπατο των ζώων συντροφιάς και να αντιμετωπίσουμε ριζικά το πρόβλημα των αδέσποτων (κάτι που δρομολογήθηκε στον Σύνδεσμο των 21 ΟΤΑ)- Να τρέξουμε το Σχέδιο Βιώσιμης Αστικής Κινητικότητας γιατί εμείς αγαπάμε το ποδήλατο, το περπάτημα, την ανθρώπινη πόλη.- Να οργανώσουμε την Δημοτική Συγκοινωνία μας ώστε να εξυπηρετούνται οι εργαζόμενοι, στις μετακινήσεις τους με τα Μ.Μ.Μ.- Να στηρίξουμε τους νέους, που μαστίζονται από την ανεργία. Φίλες και φίλοι, Χαλανδραίοι Σας ευχαριστώ όλους από καρδιάς. Για την αγάπη σας. Για την στήριξή σας και για την μεγάλη σημερινή σας παρουσία.Σύντομα θα έχουμε πολλά περισσότερα να πούμε και κυρίως να κάνουμε – ΟΛΟΙ ΜΑΖΙ Γεια σας. &amp;nbsp;
