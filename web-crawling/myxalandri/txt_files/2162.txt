Title:
16.000 ελαττωματικοί &quot;έξυπνοι&quot; μετρητές νερού στο Χαλάνδρι
Description:
Ξοδέψαμε 2 εκατ. ευρώ για να αγοράσουμε &quot;έξυπνους&quot; ελαττωματικούς μετρητές νερού! Με ένα χρόνο καθυστέρηση ξεκίνησε το πρόγραμμα «έξυπνων» υδρομετρητών στο Χαλάνδρι καθώς από τους συνολικά 40 χιλιάδες που εγκαταστάθηκαν σε σπίτια οι 16 χιλιάδες ήταν ελαττωματικοί. Ξεκίνησε να τιμολογεί τα νοικοκυριά στο Χαλάνδρι η ΕΥΔΑΠ, αφού η ένταξη της περιοχής σε πιλοτικό πρόγραμμα υδρομετρητών, τεχνολογίας της Γερμανικής Sensus, σημαδεύτηκε από μία παρτίδα 16.000 ελαττωματικών μηχανημάτων από τους συνολικά 40.000 που εγκαταστάθηκαν στα σπίτια. Η ΕΥΔΑΠ, χρειάστηκε να αντικαταστήσει τα προβληματικά μηχανήματα, καθώς η φωτεινή οθόνη των μετρητών ξαφνικά έσβησε! Άλλη μια περίπτωση που προκαλεί ερωτηματικά, είναι η τοποθέτηση 200 ηλεκτρονικών υδρομετρητών στην Βαρβάκειο (επίσης τεχνολογίας Sensus), οι οποίοι ουδέποτε δούλεψαν. Ο λόγος είναι ότι σκεπάστηκαν από πάγκους αλλά και γιατί πλημμύρισαν τα φρεάτια με αποτέλεσμα να καθίσταται αδύνατη η καταμέτρηση στοιχείων. Σήμερα για να βγουν οι μετρητές από την Βαρβάκειο και να τοποθετηθούν εξωτερικά της Βαρβακείου χρειάζεται απόφαση του δήμου της Αθήνας, που είναι ο ιδιοκτήτης και αυτό περιπλέκει τις διαδικασίες. Ο διαγωνισμός για την προμήθεια των μετρητών, ξεκίνησε το 2017 και εντάσσεται στο πενταετές επιχειρησιακό πρόγραμμα της εταιρείας, το οποίο προβλέπει την μετατροπή έως 800.000 μετρητών σε σύνολο 2.200.000 υδρόμετρων που υπάρχουν συνολικά στην Αττική. Οι έξυπνοι μετρητές αποτελούν μια σημαντική πρόκληση για την ΕΥΔΑΠ καθώς η λειτουργία τους προσφέρει σημαντικά πλεονεκτήματα. Μεταξύ αυτών είναι η ασύρματη συλλογή δεδομένων με την εξοικονόμηση πόρων στην καταμέτρηση και κυρίως η επί τόπου καταγραφή όλων των προβληματικών καταναλώσεων μεταξύ των δύο διαδοχικών καταμετρήσεων που κάνει η ΕΥΔΑΠ στο τρίμηνο. Σύμφωνα με την Γενική Διευθύντρια της ΕΥΔΑΠ κα Πολιτάκη, οι «έξυπνοι» υδρομετρητές έχουν την δυνατότητα να αποθηκεύουν σε ένα τοπικό logger (μνήμη) τις μετρήσεις και στην συνέχεια με έναν υπολογιστή και ένα καλώδιο να μπορεί κανείς να αντλήσει χρήσιμες πληροφορίες για την παροχή. Για παράδειγμα εάν κάποιος πελάτης έχει μια διαρροή μπορεί να διαπιστωθεί πότε αυτή ξεκίνησε. Σε περίπτωση αυξημένης κατανάλωσης υπάρχει επίσης η δυνατότητα άμεσης ειδοποίησης τόσο προς την ΕΥΔΑΠ όσο και προς τον καταναλωτή. Οι έξυπνοι μετρητές έχουν ένα μεγάλο κόστος για την ΕΥΔΑΠ καθώς επωμίζεται και τη μεγαλύτερη δαπάνη των 130 ευρώ που κοστίζουν ανά τεμάχιο. Ωστόσο για τους καταναλωτές, το κόστος είναι αντίστοιχο των συμβατικών δηλαδή 30 ευρώ, ποσό που κατανέμεται στους λογαριασμούς σε τέσσερις δόσεις.&amp;nbsp; Πηγή:&amp;nbsp;economico.gr &amp;nbsp;
