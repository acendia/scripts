Title:
Ανατίναξαν ΑΤΜ σε κατάστημα παιχνιδιών στην οδό Χαλανδρίου
Description:
Νέο μπαράζ ανατινάξεων ΑΤΜ σημειώθηκε σήμερα τα ξημερώματα με στόχο των αγνώστων δραστών τις κασετίνες με τα μετρητά. Το πρώτο χτύπημα σημειώθηκε στις 4 τα ξημερώματα σε ΑΤΜ που ήταν τοποθετημένο στην πρόσοψη κρεοπωλείου, επί της οδού Φιλολάου 209, στο Παγκράτι όπου οι δράστες κατάφεραν και αφαίρεσαν τις κασετίνες με τα μετρητά. Tο δεύτερο χτύπημα σημειώθηκε στις 5 τα ξημερώματα σε ΑΤΜ που ήταν τοποθετημένο σε κιόσκι στο κοινό πάρκινγκ ενός σουπερμάρκετ και ενός καταστήματος παιχνιδιών γνωστής αλυσίδας, επί της οδού Χαλανδρίου 17, στην Αγία Παρασκευή, απ’ όπου δεν έχει διαπιστωθεί σίγουρα ακόμα να οι δράστες κατάφεραν να πάρουν τα χρήματα. Από τις εκρήξεις σημειώθηκαν σημαντικές φθορές ενώ οι δράστες κατάφεραν να διαφύγουν. Παρά τις αναζητήσεις που ακολούθησαν από την Αστυνομία στις γύρω περιοχές, δεν κατέστη δυνατός ο εντοπισμός τους. Πηγή:&amp;nbsp;www.news247.gr &amp;nbsp;
