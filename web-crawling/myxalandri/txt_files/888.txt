Title:
Εκδήλωση ΣΥΡΙΖΑ-ΠΣ Χαλανδρίου για τη Δημόσια Υγεία και το Κοινωνικό Κράτος
Description:
Η ΟΜ Χαλανδρίου ΣΥΡΙΖΑ-ΠΣ διοργανώνει την Πέμπτη 6 Απριλίου 2023 και ώρα 19:00 στον κινηματογράφο &quot;ΑΘΗΝΑ&quot; (Σολωμού 18, Χαλάνδρι) την τελευταία θεματική εκδήλωση ενημέρωσης/συζήτησης με τα μέλη και τους φίλους του κόμματος με θέμα: «Δικαιοσύνη στην Κοινωνία. Ισχυρό ολοκληρωμένο Δωρεάν Σύστημα Υγείας και Κοινωνικό Κράτος για όλους», με εισηγητές τον Ανδρέα Ξανθό, τομεάρχη και πρώην υπουργό Υγείας και τη Θεανώ Φωτίου, αναπληρώτρια τομεάρχη και πρώην αναπληρώτρια υπουργό Κοινωνικής Αλληλεγγύης. Η σχετική ανακοίνωση αναφέρει: «Σήμερα που περισσότερο από ποτέ οι ανισότητες στην κοινωνία αυξάνουν και η πανδημία ανέδειξε την αναγκαιότητα και την σημασία ύπαρξης ενός ισχυρού δημόσιου τομέα υγείας, η κυβέρνηση της ΝΔ έχει προχωρήσει με ραγδαίους ρυθμούς στην αποδυνάμωση και την ιδιωτικοποίηση μέρους των υπηρεσιών και δη κρίσιμων υπηρεσιών του ΕΣΥ, όπως οι παιδο-ογκολογικές υπηρεσίες. Η παρουσία όλων μας είναι επιβεβλημένη γιατί η προστασία του ύψιστου κοινωνικού αγαθού της υγείας και αξιοπρεπούς διαβίωσης είναι επιτακτική και αδιαπραγμάτευτη ανάγκη».  
