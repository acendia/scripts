Title:
Κάλεσμα δημιουργικής συμμετοχής στη Συμφωνική Ορχήστρα Νέων του Δήμου Χαλανδρίου
Description:
Μετά το επιτυχημένο εγχείρημα της συνεργασίας της με την Underground Youth Orchestra (UYO), την περίοδο 2017-2019, και τη σύμπραξη φέτος το Καλοκαίρι με δύο κορυφαίες συμφωνικές ορχήστρες νέων, Mannheim Youth Symphony Orchestra και Υouth Οrchestra Colorado Springs, στο πλαίσιο του Φεστιβάλ Ρεματιάς, η Συμφωνική Ορχήστρα Νέων του Δήμου Χαλανδρίου διεκδικεί πλέον ξεχωριστή θέση στη μουσική ζωή της πόλης και όχι μόνο. Σήμερα, στη Συμφωνική Ορχήστρα Νέων του Δήμου Χαλανδρίου συμμετέχουν 45 νέοι μουσικοί και παιδιά που ασχολούνται με τα όργανα της Συμφωνικής Ορχήστρας. Οι συμμετοχές προέρχονται τόσο από το Μουσικό Εργαστήριο της Φιλαρμονικής Ορχήστρας του Δήμου Χαλανδρίου, όσο και από τοπικά μουσικά εκπαιδευτήρια, όπως το «Μουσικό κουτί», του κ. Τζέμπεν Κλαπάκη και το «Εθνικό Ωδείο Χαλανδρίου», της κ. Μαρίας Κανατσούλη. Ξεχωριστή είναι και η προσωπική συμβολή μουσικών που ζουν και εργάζονται στην πόλη του Χαλανδρίου! Στόχος η σύμπραξη των μουσικών δυνάμεων της πόλης, και όχι μόνο, ώστε να γίνει πράξη το όραμα του Δήμου Χαλανδρίου για τον Πολιτισμό, την Τέχνη και την εκπαίδευση. Για την επίτευξη του παραπάνω στόχου, η Συμφωνική Ορχήστρα Νέων του Δήμου Χαλανδρίου, καλεί μαθητές/τριες, δασκάλους/ες, γονείς, ωδεία και μουσικές σχολές που ασχολούνται με όργανα συμφωνικής ορχήστρας, να την πλαισιώσουν και να συμμετέχουν δημιουργικά. Σημειώνεται ότι στην Ορχήστρα γίνονται δεκτά παιδιά και νέοι/νέες ανεξαρτήτως ηλικίας και επιπέδου σπουδών, δεδομένου ότι παράλληλα με το βασικό σύνολο της Ορχήστρας, λειτουργεί και αναπτύσσεται φυτώριο νέων μελών της. Επικοινωνία e-mail: youthorchestra@halandri.gr τηλ.: 6945-242644 (κ. Νίκος Χατζηελευθερίου) Σημεία συνάντησης Οι πρόβες της Συμφωνικής Ορχήστρας Νέων γίνονται: Αετοπούλειο Πολιτιστικό Κέντρο του Δήμου Χαλανδρίου (Τομπάζη 18 &amp;amp; Φιλικής Εταιρίας) Αίθουσα δοκιμών της Φιλαρμονικής Ορχήστρας του Δήμου Χαλανδρίου (Αγ. Γεωργίου &amp;amp; Φιλίππου Λίτσα)
