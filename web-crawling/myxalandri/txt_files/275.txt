Title:
Ποιοι σταθμοί του Μετρό θα κλείσουν για το συλλαλητήριο της Κυριακής
Description:
Κλειστοί θα παραμείνουν την Κυριακή 4 Φεβρουαρίου 2018, οι σταθμοί του Μετρό Σύνταγμα, Πανεπιστήμιο και Ομόνοια, κατόπιν εντολής της Ελληνικής Αστυνομίας. Οι σταθμοί θα είναι κλειστοί από τις 10:00 το πρωί μέχρι νεωτέρας, λόγω του συλλαλητηρίου για τη Μακεδονία στο Σύνταγμα. Οι συρμοί θα διέρχονται από τους σταθμούς αυτούς, αλλά δεν θα πραγματοποιούν στάσεις. Κυκλοφοριακές ρυθμίσεις λόγω του «ΠΑΝΕΛΛΑΔΙΚΟΥ ΣΥΛΛΑΛΗΤΗΡΙΟΥ» που θα πραγματοποιηθεί την 04/02/2018 στην ευρύτερη περιοχή του Κέντρου της Αθήνας Λόγω του «ΠΑΝΕΛΛΑΔΙΚΟΥ ΣΥΛΛΑΛΗΤΗΡΙΟΥ» που θα πραγματοποιηθεί την 04/02/2018, θα ισχύσουν έκτακτες κυκλοφοριακές ρυθμίσεις (απαγόρευση στάσης-στάθμευσης από ώρα 22:00 της 03/02/2018 και διακοπή κυκλοφορίας, σταδιακά και ανάλογα με τις επικρατούσες συνθήκες, από ώρα 06:00 της 04/02/2018) στην ευρύτερη περιοχή του Κέντρου της Αθήνας, και ειδικότερα κατά μήκος και πέριξ των κάτωθι οδικών αξόνων: 28ης Οκτωβρίου - Πατησίων, στο τμήμα της μεταξύ των οδών Κοδριγκτώνος και Ελ. Βενιζέλου (Πανεπιστημίου) και στα δύο (2) ρεύματα κυκλοφορίας, καθώς και στις καθέτους αυτής μέχρι την πρώτη παράλληλο. Χαλκοκονδύλη, στο τμήμα της μεταξύ της οδού Γ&#039; Σεπτεμβρίου και της Πλ. Κάνιγγος. Σόλωνος, σε όλο το μήκος της και στις καθέτους αυτής μέχρι την πρώτη παράλληλο. Ακαδημίας, σε όλο το μήκος της, καθώς και στις καθέτους αυτής μέχρι την πρώτη παράλληλο. Ελ. Βενιζέλου (Πανεπιστημίου), σε όλο το μήκος της και στις καθέτους αυτής μέχρι την πρώτη παράλληλο. Πλατεία Συντάγματος. Αιόλου, στο τμήμα της μεταξύ των οδών Ελ. Βενιζέλου (Πανεπιστημίου) και Σταδίου. Π. Τσαλδάρη (Πειραιώς), στο τμήμα της μεταξύ της Ιεράς Οδού και της Πλ. Ομονοίας. Αθηνάς, σε όλο το μήκος της και στις καθέτους αυτής μέχρι την πρώτη παράλληλο. Ερμού, στο τμήμα της μεταξύ των οδών Αθηνάς και Π. Τσαλδάρη (Πειραιώς). Σταδίου, σε όλο το μήκος της και στις καθέτους αυτής μέχρι την πρώτη παράλληλο. Πλατεία Συντάγματος. Β. Γεωργίου Α&#039;, σε όλο το μήκος της. Λ. Βασ. Αμαλίας, σε όλο το μήκος της και στα δύο (2) ρεύματα κυκλοφορίας, καθώς και στις καθέτους αυτής μέχρι την πρώτη παράλληλο. Φιλελλήνων, σε όλο το μήκος της, καθώς και στις καθέτους αυτής μέχρι την πρώτη παράλληλο. Λ. Συγγρού, στο τμήμα της μεταξύ των οδών Αμ. Φραντζή και Αθ. Διάκου και στα δύο (2) ρεύματα κυκλοφορίας, καθώς και στις καθέτους αυτής μέχρι την πρώτη παράλληλο. Λ. Βασ. Κων/νου, σε όλο το μήκος της και στα δύο (2) ρεύματα κυκλοφορίας, καθώς και στις καθέτους αυτής μέχρι την πρώτη παράλληλο. Αρδηττού, σε όλο το μήκος της και στα δύο (2) ρεύματα κυκλοφορίας, καθώς και στις καθέτους αυτής μέχρι την πρώτη παράλληλο. Λ. Βασ. Σοφίας, σε όλο το μήκος της και στα δύο (2) ρεύματα κυκλοφορίας, καθώς και στις καθέτους αυτής μέχρι την πρώτη παράλληλο. Γέλωνος, στο τμήμα της μεταξύ των οδών Δορυλαίου και Π. Κόκκαλη. Π. Κόκκαλη, στο τμήμα της μεταξύ της οδού Γέλωνος και της Λ. Βασ. Σοφίας. Δορυλαίου, στο τμήμα της μεταξύ της οδού Π. Κυριακού και της Λ. Βασ. Σοφίας. Λ. Αλεξάνδρας, σε όλο το μήκος της και στα δύο (2) ρεύματα κυκλοφορίας, καθώς και στις καθέτους αυτής μέχρι την πρώτη παράλληλο. Ιπποκράτους, σε όλο το μήκος της. Ζαχάρωφ, στο τμήμα της μεταξύ των Λεωφόρων Αλεξάνδρας και Βασ. Σοφίας. Λ. Κηφισίας, στο τμήμα της μεταξύ των Λεωφόρων Κατεχάκη και Αλεξάνδρας, στο ρεύμα κυκλοφορίας προς Αθήνα. Λ. Μεσογείων, στο τμήμα της μεταξύ της Λ. Κατεχάκη και της οδού Φειδιππίδου, στο ρεύμα κυκλοφορίας προς Αθήνα. Λ. Κατεχάκη, στο τμήμα της μεταξύ της Λ. Μεσογείων και της οδού Πίνδου και στα δύο (2) ρεύματα κυκλοφορίας. Φειδιππίδου, στο τμήμα της μεταξύ των Λεωφόρων Μεσογείων και Βασ. Σοφίας. Μιχαλακοπούλου, στο τμήμα της μεταξύ των οδών Φειδιππίδου και Σπ. Μερκούρη και στα δύο (2) ρεύματα κυκλοφορίας. Ανωτέρω κυκλοφοριακές ρυθμίσεις είναι δυνατόν να τροποποιηθούν χρονικά και εδαφικά, αναλόγως των επικρατούντων κυκλοφοριακών συνθηκών. Παρακαλούνται οι οδηγοί για την καλύτερη εξυπηρέτησή τους και αποφυγή πρόσθετων κυκλοφοριακών προβλημάτων, να αποφύγουν τη διέλευση και στάθμευση των οχημάτων τους στις παραπάνω οδούς και λεωφόρους κατά το αναφερόμενο χρονικό διάστημα και να ακολουθούν τα σήματα και τις υποδείξεις των ρυθμιστών τροχονόμων. &amp;nbsp;
