Title:
Περιφέρεια Αττικής: Κλειστά τα σχολεία που λειτουργούν απογευματινές και βραδινές ώρες
Description:
Με αφορμή τα έντονα καιρικά φαινόμενα που αναμένεται να πλήξουν την Αττική τις επόμενες ώρες, με εντολή του περιφερειάρχη Αττικής Γιώργου Πατούλη διακόπτεται σήμερα Πέμπτη 14 Οκτωβρίου σε όλη την Αττική, η δια ζώσης λειτουργία των σχολείων Πρωτοβάθμιας και Δευτεροβάθμιας Εκπαίδευσης τα οποία λειτουργούν τις απογευματινές και βραδινές ώρες. Η διακοπή της λειτουργίας τους αποφασίστηκε για προληπτικούς λόγους ασφάλειας των μαθητών και εξαιτίας των δυσκολιών μετακίνησης που πιθανόν προκύψουν εξαιτίας της κακοκαιρίας. Η Περιφέρεια Αττικής θα παρακολουθεί την εξέλιξη των καιρικών φαινομένων και θα επανέλθει με νέα ανακοίνωση σχετικά με τη λειτουργία των σχολείων, αύριο Παρασκευή 15 Οκτωβρίου.  
