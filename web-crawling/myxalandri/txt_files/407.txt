Title:
Παραλία Χρηστέα: Η ήσυχη και άγνωστη της Αττικής
Description:
Ήρεμα και καθαρά νερά χωρίς πολυκοσμία Αν επιλέγεις την Αττική για το μπάνιο του Σαββατοκύριακου, τότε πιθανόν να σου έχει συμβεί το εξής: Να ψάχνεις να βρεις μια διαφορετική και λιγότερο γνωστή παραλία στην Αττική για να κάνεις ένα πιο ήρεμο μπάνιο. Έχεις αρκετές επιλογές και μπορείς να διαλέγεις ακόμη και κάθε σαββατοκύριακο άλλο προορισμό για να πηγαίνεις. Στο exploringgreece.tv ψάχνουν τις καλύτερες και πιθανόν άγνωστες και σου προτείνουν τι μπορείς να κάνεις στην επόμενη εξόρμησή σου. Μια από αυτές είναι η παραλία Χρηστέα, η ήσυχη και άγνωστη της Αττικής. Εκεί που μπορείς να απολαύσεις το μπάνιο σου χωρίς πολυκοσμία και βαβούρα. Παραλία Χρηστέα: Η άγνωστη της Αττικής Η παραλία Χρηστέα βρίσκεται στην περιοχή του Σουνίου και δεν είναι ιδιαίτερα γνωστή. Διαθέτει άμμο και είναι αρκετά απλωμένη ώστε σχεδόν ποτέ δεν θα βρεις συνωστισμό ακόμη και τα σαββατοκύριακα. Είναι μια μη οργανωμένη παραλία της Αττικής που θα σου προσφέρει όλα όσα θες για να περάσεις καλά και ήρεμα το μπάνιο σου και να διαβάσεις το βιβλίο σου. Είναι μια παραλία με πολύ καθαρά νερά. Μόλις θα μπεις μέσα στη θάλασσα, στην αρχή θα περπατήσεις πάνω από έναν μεγάλο βράχο αλλά στη συνέχεια θα βρεις άμμο. Το χαρακτηριστικό της είναι ότι αποτελεί μια πολύ ήσυχη παραλία και είναι καθαρή σε όλα της σημεία. Δεν υπάρχουν πουθενά σκουπίδια, αποτσίγαρα και παρόμοια ενοχλητικά απορρίμματα λουόμενων. Τα παιδιά μπορούν να παίξουν άνετα στην άμμο και να ευχαριστηθούν τρέξιμο και παιχνίδι στο νερό. Τα νερά είναι σχετικά ρηχά πράγμα που καθιστά ακόμη πιο ασφαλή τη συγκεκριμένη παραλία. Πώς θα πας στην παραλία Χρηστέα Η πρόσβαση στη συγκεκριμένη παραλία είναι εύκολη και εξίσου εύκολο το παρκάρισμα περιμετρικά της. Αυτή η ευκολία θα κάνει το μπάνιο σου εκεί ακόμη πιο ευχάριστο. Έπειτα μπορείς να κάνεις μια βόλτα στην περιοχή για να απολαύσεις φαγητό σε μια ταβερνούλα ή να πιεις τον καφέ σου. Δες πού ακριβώς βρίσκεται η παραλία Χρηστέα ΕΔΩ. Tip 1: Πάρε μαζί σου ομπρέλα γιατί μπορεί να θελήσεις να μείνεις εκεί όλη την ημέρα οπότε θα πρέπει να είσαι άνετα. Tip 2: Αν έχεις, πάρε μαζί σου μια μάσκα για να κάνεις εξερεύνηση του βυθού ο οποίος είναι πεντακάθαρος και πολύ ενδιαφέρον. Πηγή: exploringgreece.tv
