Title:
Χρήσιμες συμβουλές από την Πυροσβεστική για γιορτές χωρίς απρόοπτα
Description:
Για την αποφυγή πυρκαγιάς που μπορεί να προκύψει από τα λαμπάκια, από το χριστουγεννιάτικο δέντρο, από τα κεριά και το τζάκι, το Πυροσβεστικό Σώμα δίνει χρήσιμες οδηγίες ώστε να έχουμε καλές και ασφαλείς γιορτές χωρίς δυσάρεστα απρόοπτα και ατυχήματα.  ΧΡΙΣΤΟΥΓΕΝΝΙΑΤΙΚΑ ΦΩΤΙΣΤΙΚΑ Χρησιμοποιείτε πάντα φωτιστικά και διακοσμητικά προϊόντα που φέρουν πιστοποίηση καταλληλότητας της Ευρωπαϊκής Ένωσης. Επιθεωρείτε τουλάχιστον μια φορά τον χρόνο τα χριστουγεννιάτικα φωτιστικά σας για διαρροές, κοψίματα, ή καμένες λάμπες καθώς και το φις για καλή προσαρμογή με την πρίζα για την αποφυγή σπινθηρισμών. Ακολουθείτε πιστά τις οδηγίες χρήσης του κατασκευαστή για την τοποθέτηση των φωτιστικών, καθώς κάποια είναι κατασκευασμένα για εσωτερική ή εξωτερική χρήση, αλλά όχι και για τα δύο. Αν σκοπεύετε να στολίσετε με φωτιστικά και εξωτερικούς χώρους του σπιτιού σας, να το κάνετε πάντα κατά τη διάρκεια της μέρας για να μπορείτε να βλέπετε τυχόν φθορές στις καλωδιώσεις ή υγρασία που μπορεί να έχει εισχωρήσει στις επαφές. Αν έχουν επαφή με μεταλλικά αντικείμενα μην τα ανάψετε, μέχρι να βεβαιωθείτε ότι δεν υπάρχει κίνδυνος και λειτουργούν κανονικά. Ελέγξτε τα volt των φωτιστικών με αυτά της πρίζας καθώς και σημάνσεις του ΕΛΟΤ για βεβαίωση ελέγχου από αρμόδιο εργαστήριο. Μην αφήνετε τα φωτιστικά να ακουμπούν σε υλικά που πιάνουν εύκολα φωτιά όπως χαρτιά ή υφάσματα κ.ά. ΧΡΙΣΤΟΥΓΕΝΝΙΑΤΙΚΟ ΔΕΝΤΡΟ Το χριστουγεννιάτικο δέντρο τοποθετήστε το κάπου που να σας ικανοποιεί σαν θέση, αλλά θα πρέπει να απέχει τουλάχιστον ένα μέτρο από το τζάκι ή άλλες εστίες και να έχει και την απαιτούμενη ασφάλεια σε ό,τι αφορά την στήριξη του και να μην είναι σε επαφή με άλλα αντικείμενα του χώρου σας ή να φράσει εξόδους του σπιτιού. Αν στολίσετε «φυσικό» δέντρο προσέξτε να μην είναι ξεραμένο και προσπαθήστε να το διατηρείτε υγρό με συχνό πότισμα. Εάν αγοράσετε τεχνητό δέντρο, βεβαιωθείτε πως φέρει πιστοποίηση ότι είναι κατασκευασμένο από βραδυφλεγή υλικά. Τα παιδιά μαγεύονται από το χριστουγεννιάτικο δέντρο και δεν θα πρέπει ποτέ να τα αφήνετε να παίζουν χωρίς επιτήρηση κάτω από αυτό. Αναπτήρες, σπίρτα, καλώδια, πρίζες και φωτάκια θα πρέπει να μην είναι προσεγγίσιμα από τα παιδιά. Για να αποφύγετε ανατροπές ή τραυματισμούς, μπορείτε να κόψετε τα χαμηλότερα κλαδιά ή να το στερεώσετε στο ταβάνι με πετονιά. Αποσυνδέετε πάντα τα φωτιστικά του χριστουγεννιάτικου δέντρου πριν φύγετε από το σπίτι ή πριν πάτε για ύπνο. ΚΕΡΙΑ Αν ανάβετε κεριά στο χώρο σας, πρέπει πάντα να τα τοποθετείτε σε σταθερές βάσεις (όχι πλαστικά ή άλλα εύφλεκτα υλικά), να τα έχετε σε απόσταση από κουρτίνες και ποτέ μην τα αφήνετε αναμμένα όταν φεύγετε. Κράτησε τα μακριά από χώρους που μπορεί να υπάρξει ρεύμα αέρα. Μην τα τοποθετείτε κάτω από ράφια ή άλλες επιφάνειες και αφήστε 10 cm τουλάχιστον απόσταση μεταξύ δύο κεριών. Ποτέ μη χρησιμοποιείτε αναμμένα κεριά για να διακοσμήσετε το χριστουγεννιάτικο δέντρο, και βεβαιωθείτε ότι κάθε αναμμένο κερί στον χώρο είναι τοποθετημένο μακριά από τα κλαδιά του δέντρου. ΤΖΑΚΙ  
