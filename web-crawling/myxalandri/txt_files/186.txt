Title:
Κλιματιζόμενοι χώροι στον Δήμο Χαλανδρίου για τις ημέρες του καύσωνα – Μέτρα αυτοπροστασίας
Description:
Συνθήκες καύσωνα θα επικρατήσουν από την Τετάρτη, 12 Ιουλίου 2023 έως και τις αρχές της επόμενης εβδομάδας, όπως προβλέπει η ΕΜΥ με έκτακτο δελτίο επικίνδυνων καιρικών φαινομένων, που εκδόθηκε στις 10/07/2023. Ο καύσωνας, με την ονομασία «CLEON» αναμένεται να έχει διάρκεια τουλάχιστον έξι ημερών, με θερμότερες ημέρες την Παρασκευή 14 Ιουλίου 2023 και το Σάββατο 15 Ιουλίου 2023. Για την ανακούφιση των συμπολιτών μας, ο Δήμος Χαλανδρίου θα ανοίξει τους παρακάτω κλιματιζόμενους χώρους από Παρασκευή 14/7/2023 έως Κυριακή 16/7/2023: Παρασκευή 14/7/2023 Ισόγειο κτηρίου Διεύθυνσης Κοινωνικής Μέριμνας (Σολωμού 10)   07:00-20:00τηλ. επικοινωνίας: 210-6899929 -911-914-930 ΚΑΠΗ Τούφας (Ταϋγέτου &amp;amp; Μεσσηνίας)   09:00-20:00τηλ. επικοινωνίας: 210-6800189 Σάββατο 15/7/2023 Ισόγειο κτηρίου Διεύθυνσης Κοινωνικής Μέριμνας (Σολωμού 10)   07:00-20:00 Κεντρικό ΚΑΠΗ Χαλανδρίου (Στρ. Παπάγου 7)   09:00-19:00 ΚΑΠΗ Κάτω Χαλανδρίου (Ιλιάδος 23)   08:00-20:00τηλ. επικοινωνίας: 210-6778788 Κυριακή 16/7/2023 Κεντρικό ΚΑΠΗ Χαλανδρίου (Στρ. Παπάγου 7)   09:00-19:00 Σημειώνεται ότι οι πολίτες μπορούν, καθόλη τη διάρκεια του καύσωνα, να φιλοξενηθούν σε ΟΛΑ τα κτήρια υπηρεσιών του Δήμου, τις ώρες λειτουργίας τους 08:00-16:00. Για την επόμενη εβδομάδα, θα υπάρξει νέα ανακοίνωση, με βάση την εξέλιξη του φαινομένου του καύσωνα. Ποιος κινδυνεύει από τις υψηλές θερμοκρασίες: Ηλικιωμένοι μωρά και μικρά παιδιά έγκυες και θηλάζουσες γυναίκες άτομα που είναι υπέρβαρα ή παχύσαρκα άτομα που εργάζονται ή ασκούνται έντονα σε ζεστό περιβάλλον άτομα με χρόνιες παθήσεις (καρδιαγγειακές παθήσεις, υπέρταση, σακχαρώδη διαβήτη, πνευμονοπάθειες, νεφροπάθειες, ηπατοπάθειες, ψυχική νόσο, άνοια, αλκοολισμό ή κατάχρηση ναρκωτικών ουσιών κ.λπ.) άτομα με οξεία νόσο, όπως λοίμωξη με πυρετό ή γαστρεντερίτιδα (διάρροια ή/και έμετο) άτομα που για καθαρά ιατρικούς λόγους παίρνουν φάρμακα για τα χρόνια νοσήματά τους, όπως π.χ. διουρητικά, αντιχολινεργικά, ψυχοφάρμακα, ορμονούχα (συμπεριλαμβανομένης της ινσουλίνης και των αντιδιαβητικών δισκίων). Ιδιαίτερα κατά την περίοδο των υψηλών θερμοκρασιών περιβάλλοντος θα πρέπει να συμβουλεύονται τον γιατρό τους για την ενδεχόμενη τροποποίηση της δοσολογίας. Μέτρα αυτοπροστασίας  Αποφύγετε την ηλιοθεραπεία και παραμείνετε σε σκιερά και δροσερά μέρη μακριά από χώρους όπου επικρατεί συνωστισμός. Αποφύγετε τη βαριά σωματική εργασία ιδιαίτερα σε χώρους με υψηλή θερμοκρασία, άπνοια και μεγάλη υγρασία. Αποφύγετε το βάδισμα για πολύ ώρα ή το τρέξιμο κάτω από τον ήλιο. Προτιμήστε τα ελαφρά, άνετα και ανοιχτόχρωμα ρούχα από φυσικό υλικό για να διευκολύνεται ο αερισμός του σώματος και η εξάτμιση του ιδρώτα. Επιλέξτε ένα καπέλο που εξασφαλίζει καλό αερισμό του κεφαλιού. Φορέστε μαύρα ή σκουρόχρωμα γυαλιά με ειδική επίστρωση που προστατεύουν από την αντανάκλαση του ήλιου. Φροντίστε η διατροφή σας να αποτελείται από ελαφρά και μικρά γεύματα, με έμφαση στα φρούτα και τα λαχανικά. Περιορίστε τα λιπαρά. Πίνετε άφθονα υγρά (νερό και χυμούς φρούτων). Αν ιδρώνετε πολύ, προσθέστε αλάτι στο φαγητό σας. Αποφύγετε τα οινοπνευματώδη ποτά. Κάντε χλιαρά ντους κατά τη διάρκεια της ημέρας κι αν χρειαστεί τοποθετείστε υγρά καλύμματα στο κεφάλι και στον λαιμό. Μεριμνήστε για τα μέλη της οικογένειάς σας που πάσχουν από χρόνια νοσήματα (αναπνευστικά, καρδιαγγειακά, κ.λπ.). Συμβουλευτείτε τον θεράποντα ιατρό τους για την εφαρμογή ειδικών οδηγιών και για όσους λαμβάνουν φάρμακα. Αποφύγετε τα πολύωρα ταξίδια με τα μέσα συγκοινωνίας όταν η ζέστη είναι σε πολύ υψηλά επίπεδα.  Φροντίδα για βρέφη και παιδιά Ντύστε τα όσο γίνεται πιο ελαφρά. Φροντίστε ώστε τα χέρια και τα πόδια τους να είναι ελεύθερα και να μην τυλίγονται σε πάνες. Φροντίστε να μην μένουν στον ήλιο μετά το μπάνιο στη θάλασσα και να φορούν πάντα καπέλο. Εκτός από γάλα συνιστάται η χορήγηση και άλλων υγρών. Συμβουλευτείτε τον παιδίατρο. Για τα μεγαλύτερα παιδιά, φροντίστε να πίνουν πολλά υγρά (νερό και χυμούς φρούτων) και να τρώνε περισσότερα λαχανικά και φρούτα και λιγότερα λίπη.  Φροντίδα για ηλικιωμένους Μετακινείστε τους σε δροσερότερους χώρους ή περιοχές (παραθαλάσσια ή σε βουνό), διότι το πολύ ζεστό και υγρό περιβάλλον αποβαίνει επικίνδυνο. Εναλλακτικά φροντίστε να παραμένουν στα κατώτερα διαμερίσματα πολυώροφων σπιτιών. Ανοίξτε το σπίτι τη νύχτα για να δροσίζει και κρατάτε το ερμητικά κλειστό τις ζεστές ώρες της ημέρας. Μην εγκαταλείπετε τα ηλικιωμένα μέλη της οικογένειας μόνα τους σε περιπτώσεις θερινών διακοπών ή πολυήμερης απουσίας σας από το σπίτι. Διαφορετικά εξασφαλίστε ένα άτομο για την καθημερινή τους φροντίδα.    Σχετικά άρθρα: Έρχεται καύσωνας διαρκείας στο Χαλάνδρι Σε ετοιμότητα ο μηχανισμός Πολιτικής Προστασίας της Περιφέρειας Αττικής ενόψει καύσωνα ΕΟΔΥ: Οδηγίες για την προφύλαξη από τον καύσωνα – Τα συμπτώματα της θερμοπληξίας και της θερμικής εξάντλησης  
