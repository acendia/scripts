Title:
Μητρώο Πολιτικής Προστασίας για ευπαθείς ομάδες δημιουργεί ο Δήμος Χαλανδρίου
Description:
Ο Δήμος Χαλανδρίου, εφαρμόζοντας τις κατευθυντήριες οδηγίες της Γ.Γ. Πολιτικής Προστασίας για την οργανωμένη προληπτική απομάκρυνση πολιτών, για λόγους προστασίας από εξελισσόμενη ή επικείμενη καταστροφή εξαιτίας δασικών πυρκαγιών, και τις οδηγίες για τη σύνταξη ειδικών σχεδίων, στα πλαίσια εφαρμογής του αριθμ. 23 παρ. 4 του Ν. 4662/2020, προχωρά στη δημιουργία ενός Μητρώου Πολιτικής Προστασίας ατόμων που ανήκουν σε ευπαθείς ομάδες πληθυσμού (π.χ. άτομα με κινητικά προβλήματα, τυφλοί, κωφοί, ασθενείς που μπορούν να μετακινηθούν μόνο με ασθενοφόρο κ.λπ.) και στερούνται προστατευτικού περιβάλλοντος. Για την υλοποίηση της ανωτέρω δράσης, η Διεύθυνση Κοινωνικής Μέριμνας σε συνεργασία με το Τμήμα Πολιτικής Προστασίας του Δήμου, προχωρά σε δημόσια πρόσκληση-ανακοίνωση, προκειμένου τα άτομα που εντάσσονται στο πλαίσιο που περιγράφεται παραπάνω, τα ίδια ή οι προσωπικοί βοηθοί τους ή τα άμεσα συγγενικά τους πρόσωπα, να παράσχουν τα απαιτούμενα στοιχεία, εφόσον το επιθυμούν, ώστε να καταγραφούν σε ένα μητρώο και να ενημερώνονται έγκαιρα από τη δημοτική Αρχή, σε περίπτωση εφαρμογής του μέτρου της οργανωμένης προληπτικής απομάκρυνσης τους από τις περιοχές που διαβιούν.  Οι περιοχές στις οποίες προβλέπεται να εφαρμοστεί το μέτρο της προληπτικής απομάκρυνσης είναι οι παρακάτω για τον Δήμο Χαλανδρίου:  Ρεματιά Χαλανδρίου Οριοθετείται από τις οδούς: Λ. Πεντέλης – Πανός - Ηρώδου Αττικού – Μαυροκορδάτου – Ανδρέα Γκίνη – Κολοκοτρώνη – Ζαλοκώστα – Σολωμού – Π. Μελά – Γρ.Γυφτοπούλου – Αθανασίου Διάκου – Μ. Μπότσαρη – Καποδιστρίου – Οδυσσέα Ανδρούτσου – Κανάρη – Κοραή – Ζαλόγγου – Λάμπρου Κατσώνη – Ακακιών – Ανθέων – Καμέλιας – Διονυσίου Αρεοπαγίτου – Π. Μελά – Στρ. Ρογκάκου – Ροδοδάφνης – Ψαρρού – Βαλτετσίου – Φραγκοκκλησιάς – Λευκάδος – Πάροδος Αττικής Οδού – Λ. Πεντέλης.  Πάτημα Χαλανδρίου Οριοθετείται από τις οδούς: Αναπαύσεως – Φαιστού – Βριλησσού – Στρατονίκης – Μυρτιάς – Καρρά Στρατή – Χρυσανθέμων – Κεφαλληνού Διονυσίου – Τ. Μηλιάδη – Στριμώνος – Αναπαύσεως. Ως εκ τούτου, παρακαλούνται οι συμπολίτες μας που εντάσσονται στο πλαίσιο που περιγράφηκε παραπάνω και διαβιούν στις παραπάνω περιοχές να αποστείλουν συμπληρωμένο το συνημμένο έντυπο, στη Δ/νση Κοινωνικής Μέριμνας.  Αρμόδιοι υπάλληλοι: Πέτρος Χριστοδούλου, τηλ.: 210-6899929 │ koinoniki@halandri.gr Ευσταθία Γκουβάτσου, τηλ.: 210-6899911 │ ipiresia@halandri.gr Μαρίνα Βενιεράκη, τηλ.: 210-6899944 │ koinoniki.ipiresia@halandri.gr      
