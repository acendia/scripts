Title:
“Αγαπάμε το Χαλάνδρι”: 7 χρόνια oλιγωρίας της διοίκησης Ρούσσου στον εκσυγχρονισμό του δημοτικού φωτισμού μας 
Description:
Ανακοίνωση της δημοτικής παράταξης “Αγαπάμε το Χαλάνδρι” για την ολιγωρία της διοίκησης του κ. Ρούσσου στον εκσυγχρονισμό του δημοτικού φωτισμού:  Έπρεπε να περάσουν 7 ολόκληρα χρόνια από τότε που ρυθμίστηκε το πλαίσιο χρηματοδότησης με ΣΔΙΤ του εκσυγχρονισμού του δημοτικού φωτισμού (Ν. 4257/2014 και Ν. 4342/2015), για να ξεπεράσει τις ιδεολογικοπολιτικές αγκυλώσεις του ο κ. Ρούσσος και να προχωρήσει στην αλλαγή με φωτιστικά LED του οδοφωτισμού μέσω του ιδιωτικού τομέα. Χαιρετίζουμε αυτή την απόφαση που στοίχισε όμως πολλές kwh, πολλά ευρώ και πολύ διοξείδιο του άνθρακα στους Δημότες του Χαλανδρίου. Αφού υπενθυμίσουμε ότι η παράταξή μας από το 2015 παρότρυνε, χωρίς όμως ανταπόκριση, τον κ. Ρούσσο σ&#039; αυτή την κατεύθυνση, τονίζουμε και πάλι ότι είμαστε υπέρ κάθε πρωτοβουλίας που εκσυγχρονίζει τον Δήμο αλλά και αξιοποιεί οιαδήποτε χρηματοδότηση που μπορεί να στηρίξει τον Δήμο και τους Δημότες μας. Οι εύκολες λύσεις της επιβάρυνσης των Δημοτών όπως η πρόσφατη αύξηση του Δημοτικού φόρου κατά 11% που επέβαλε η Δημοτική Αρχή δεν μπορούν να συνεχιστούν σε βάρος των Δημοτών ιδιαίτερα την κρίσιμη αυτή περίοδο. Όμως οι ευθύνες είναι μεγάλες και το κόστος ακόμα μεγαλύτερο. Τι στοίχισε συγκεκριμένα η «ολιγωρία» αυτή του κου Ρούσσου, όπως προκύπτει, από την ίδια την μελέτη, που παρουσίασε στο Δημοτικό Σύμβούλιο; Πληρώσαμε: 7 χρόνια x 1.447.766 ευρώ = 10.134.362 ευρώ (κόστος ενέργειας)7 χρόνια x 7.238.829 Kwh = 50.671.803 kwh (κατανάλωση ενέργειας) πλέον το κόστος συντήρησης 700.000 ευρώ περίπου Ενώ θα εξοικονομούσαμε: 7 χρόνια x 940.162 ευρώ = 6.581.134 ευρώή καθαρά μετά το κόστος χρηματοδότησης 7 χρόνια x 411.466 ευρώ = 2.880.262 ευρώ7 χρόνια x 4.700.809 Kwh = 32.905.663 kwh (όταν ένα μέσο νοικοκυριό καταναλώνει 3.750 Kwh ετησίως) Ενώ εισπνεύσαμε παραπάνω διοξείδιο του άνθρακα (CO2) 7 χρόνια x 4.700.809 kwh x 1,1 kg = 36.196.229,3 (CO2) Όλα αυτά πέραν της τεράστιας καθυστέρησης στην εγκατάσταση «έξυπνων» εφαρμογών που επιτρέπει ο εκσυγχρονισμένος φωτισμός, στην εξυπηρέτηση των Δημοτών. Και βέβαια πλέον του απροσδιόριστου αριθμού εγκληματικών δράσεων, που ευνόησαν οι κακοφωτισμένοι δρόμοι. Άραγε για πρώτη φορά στα 9 χρόνια Διοίκησής του θα αναγνωρίσει ο κ. Ρούσσος τις ευθύνες του ή θα επαναλάβει την γνώριμη τακτική του αποπροσανατολισμού και μετάθεσής τους (κατά προτίμηση στην αντιπολίτευση). Το τραγικό γι’ αυτόν, είναι ότι σ’ αυτή την περίπτωση, δεν μπορεί να επικαλεστεί ούτε «λυσσαλέες αντιδράσεις» της αντιπολίτευσης, αφού δεν έφερε το θέμα ποτέ στο Δ.Σ. αλλά ούτε και ανεπάρκεια πόρων μπορεί να επικαλεστεί, αφού το όλο έργο δεν θα στοίχιζε ούτε ένα ευρώ στον Δήμο. Όταν η παράταξή μας &quot;Αγαπάμε το Χαλάνδρι&quot; μιλάει, για μια άλλη πολιτική που θα αλλάξει το Χαλάνδρι, αυτό εννοούμε! Αλλάζουμε την πόλη, χωρίς ταμπού και προκαταλήψεις! Χωρίς τον φόβο του πολιτικού κόστους. Προστατεύουμε την υγεία των πολιτών, με έργα και πράξεις που μειώνουν τους ρύπους, που δηλητηριάζουν τη ζωή μας. Στηρίζουμε το εισόδημα των πολιτών και ιδιαίτερα των ευάλωτων, με δράσεις προερχόμενες από πολιτικές εξοικονόμησης ενέργειας και πόρων! Συνεργαζόμαστε με διαφάνεια, με την υγιή επιχειρηματικότητα, προς όφελος του κοινωνικού συνόλου!  
