Title:
Εκτεταμένες διακοπές ρεύματος σε πολλές περιοχές της Αττικής
Description:
Εκτός λειτουργίας η γραμμή 2 του Μετρό στο τμήμα Πανεπιστήμιο - Ελληνικό, σοβαρά προβλήματα και στο τραμ από τις διακοπές της ΔΕΗ - «Έμφραγμα» στους δρόμους καθώς δεν λειτουργούν τα φανάρια - Πάνω από 120 κλήσεις στην Πυροσβεστική για απεγκλωβισμούς από ασανσέρ&amp;nbsp;- Τι λέει ο ΑΔΜΗΕ για το μπλακ-άουτ Εκτεταμένες διακοπές στην ηλεκτροδότηση καταγράφονται από τις 2.15&#039; το μεσημέρι της Τετάρτης στην Αττική. Σύμφωνα με τις πρώτες πληροφορίες έχουν σημειωθεί εκρήξεις στο Κέντρο Υψηλής Τάσης του ΑΔΜΗΕ στην Παλλήνη. Αμέσως μετά τη διακοπή του ρεύματος και για περίπου μία ώρα ετέθη εκτός λειτουργίας η γραμμή 2 (Ανθούπουλη-Ελληνικό) του μετρό από τον σταθμό Πανεπιστήμιο έως το Ελληνικό. Προβλήματα καταγράφονται και στη γραμμή 3 του μετρό, αλλά οι συρμοί δεν σταματούν στο Σύνταγμα, αλλά και στο δίκτυο του τραμ. Λίγο μετά τις τρεις το μεσημέρι πηγές του ΑΔΜΗΕ ανέφεραν ότι η ηλεκτροδότηση θα έχει αποκατασταθεί έως τις τέσσερις, ενώ σχετικά με τα αίτια του μπλακ άουτ, ο ΑΔΜΗΕ εξέδωσε ανακοίνωση στην οποία αναφέρει: «Σήμερα στις 14.12 λόγω βλάβης που από τις έως τώρα ενδείξεις έλαβε χώρα σε μετασχηματιστή του δικτύου διανομής στο Κέντρο Υπερυψηλής Τάσης Παλλήνης, υπήρξε απώλεια τροφοδότησης φορτίων που επηρέασε περιοχές της Αττικής.Οι ενέργειες για την αποκατάσταση ξεκίνησαν αμέσως και αναμένεται η σταδιακή τροφοδότηση των φορτίων το αμέσως επόμενο διάστημα. Ο ΑΔΜΗΕ θα ενημερώνει διαρκώς για τις εξελίξεις». Το ΚΥΤ στην Παλλήνη επηρρεάζει την ηλεκτροδότηση στο κέντρο της Αθήνας, τα βόρεια και τα νότια προάστια. Η ηλεκτροδότηση της γραμμής 2 του μετρό (Ανθούπολη-Ελληνικό) άρχισε να αποκαθίσταται σταδιακά λίγα λεπτά πριν από τις τρεις το μεσημέρι. Σύμφωνα με την ΣΤΑΣΥ το πρόβλημα της κίνησης των συρμών περιορίζεται στο τμήμα από τον σταθμό Πανεπιστήμιο έως τον σταθμά Ηλιούπολης, ενώ κανονικά γίνεται η κυκλοφορία από Ανθούπολη έως Πανεπιστήμιο και από τον σταθμό Ηλιούπολη έως Ελληνικό. Παράλληλα, στους δρόμους προκαλείται κυκλοφοριακό έμφραγμα καθώς δεκάδες φανάρια σε βασικούς οδικούς άξονες είναι επίσης εκτός λειτουργίας, ενώ στα πρώτα κιόλας λεπτά από τη διακοπή στην ηλεκτροδότηση η Πυροσβεστική έχει δεχθεί πάνω από 120 κλήσεις για απεγκλωβισμούς από ασανσέρ. Χωρίς ρεύμα έχει μείνει το κέντρο της Αθήνας και πολλές ακόμη περιοχές από τη Γλυφάδα, του Ζωγράφου, τα Μελίσσια, το Ψυχικό, το Χαλάνδρι, την Παλλήνη, την Κηφισιά, το Πικέρμι, την Παλλήνη, την Ανθούσα, τη Δάφνη, την Καισαριανή, το Παγκράτι και αλλού. Σύμφωνα με τις αναφορές αναγνωστών του protothema.gr χωρίς ρεύμα έμεινε ο Βύρωνας, προβλήματα καταγράφονται και στα Γλυκά Νερά, την Αγία Παρασκευή, Βριλήσσια. Στο Χαλάνδρι η διακοπή κράτησε περίπου ένα τέταρτο, ενώ πάνω από μία ώρα χωρίς ρεύμα είναι η Πεύκη. Χωρίς ρεύμα είναι επίσης η Αρτέμιδα, ενώ διακοπή έχει σημειωθεί και από Καλλιθέα έως Αργυρούπολη. Χωρίς ρεύμα και ο Χολαργός και η Μεταμόρφωση, αλλά και τμήματα του Αμαρουσίου και της Νέας Σμύρνης. Σε όλες αυτές τις περιοχές δεν λειτουργούν τα φανάρια. Σε συνδυασμό με το ότι είναι ώρα σχολάσματος το πρόβλημα στους δρόμους εντείνεται.&amp;nbsp; Πηγή:&amp;nbsp;www.protothema.gr&amp;nbsp; Μέχρι στιγμής η Υπηρεσία μας έχει δεχθεί 70 κλήσεις για #απεγκλωβισμό ατόμων από ανελκυστήρες, στο λεκανοπεδίου Αθηνών. — Πυροσβεστικό Σώμα (@pyrosvestiki) 22 Αυγούστου 2018
