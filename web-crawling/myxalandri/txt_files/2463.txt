Title:
Δροσερές οι επόμενες ημέρες στο Χαλάνδρι
Description:
Εντυπωσιακή πτώση καταγράφεται σήμερα, Πέμπτη, 11 Ιουλίου 2019, στην πόλη του Χαλανδρίου (και στο μεγαλύτερο μέρος της χώρας), με τη θερμοκρασία να υποχωρεί κατά 12°C σε σχέση με τις προηγούμενες ημέρες. Ενδεικτικά, κατά τις μεσημεριανές ώρες της Τετάρτης, το θερμόμετρο στο Χαλάνδρι άγγιζε τους 37°C ενώ τις ίδιες ώρες της Πέμπτης, το θερμόμετρο δείχνει περίπου 25°C. Η απότομη αυτή πτώση της θερμοκρασίας, οφείλεται στη διέλευση ατμοσφαιρικής διαταραχής στα Βαλκάνια και την Τουρκία, η οποία στρέφει τους ανέμους σε βοριάδες και μεταφέρει πολύ δροσερότερες αέριες μάζες από τα Βαλκάνια προς την περιοχή μας. Η δροσιά θα διατηρηθεί και τις επόμενες ημέρες, με τη θερμοκρασία κατά τις μεσημεριανές ώρες να προσεγγίζει τους 30°C και κατά τη διάρκεια της νύχτας να πέφτει κοντά στους 20°C, τιμές πολύ &quot;ευχάριστες&quot; κυρίως μετά από ένα &quot;καυτό&quot; εξαήμερο. Παράλληλα, νεφώσεις θα κάνουν, κατά διαστήματα, την εμφάνισή τους, στον ουρανό του Χαλανδρίου, οι οποίες κατά διαστήματα ενδέχεται να πυκνώνουν. Το ενδεχόμενο εκδήλωσης βροχών/καταιγίδων περιορισμένης διάρκειας, είναι επίσης ανοιχτό, αλλά αρκετά μικρό, και αφορά τις μεσημεριανές/απογευματινές ώρες της Παρασκευής, του Σαββάτου και της Κυριακής. Όσον αφορά τους ανέμους, θα πνέουν από μεταβλητές διευθύνσεις, όχι ιδιαίτερα ενισχυμένοι και η υγρασία θα κυμανθεί σε μέτρια ως υψηλά επίπεδα (υψηλά επίπεδα κυρίως κατά τη διάρκεια της νύχτας). Σύμφωνα με τα προγνωστικά στοιχεία, οι δροσερές και ελαφρά ασταθείς συνθήκες προβλέπεται να διατηρηθούν και κατά τις πρώτες ημέρες της επόμενης εβδομάδας...&amp;nbsp; Καλό Σαββατοκύριακο!&amp;nbsp; Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
