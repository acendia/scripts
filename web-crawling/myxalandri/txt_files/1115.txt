Title:
Βιωματικό Σεμινάριο Thai Yoga Massage - Ρεφλεξολογία από τον Σύλλογο “Καλλιστώ”
Description:
Ο «Σύλλογος κοινωνικών δράσεων για την Υγεία και το Περιβάλλον Καλλιστώ» διοργανώνει το δεύτερο βιωματικό σεμινάριο με θέμα «Ρεφλεξολογία, Thai Yoga Massage και η θεραπευτική τους προσέγγιση» με τον δάσκαλο Γιώργο Γιαννακάκο, την Παρασκευή 27 Ιανουαρίου 2023 και ώρα 19:00. Σε αυτό το σεμινάριο θα μάθουμε μια σύντομη πρακτική ακολουθία, μέσα από την αναπνοή και την εφαρμογή ρυθμικών ενεργειακών πιέσεων και διάταση μυών που μπορούν να ξεμπλοκάρουν τη στάσιμη ενέργεια και να μας γεμίσουν ευεξία. Η γιόγκα μπορεί να περιγραφεί ως μια «φαρέτρα» καλών πρακτικών, τις οποίες ανακαλούμε κάθε φορά ώστε να αντιμετωπίσουμε αποτελεσματικά και δημιουργικά τις δυσκολίες και τις απαιτήσεις της καθημερινότητας, υποστηρίζοντας και ενδυναμώνοντάς μας, σωματικά, νοητικά και συναισθηματικά. Το Thai Massage αποτελεί ένα αρχαίο φυσιοθεραπευτικό και ολιστικό σύστημα. Απευθύνεται στο μυοσκελετικό, καθώς και στα υπόλοιπα συστήματα οργάνων του ανθρώπινου σώματος, όπως σύστημα ενδοκρινών αδένων, νευρικό, κυκλοφοριακό, λεμφικό, αναπαραγωγικό, αισθητήριων οργάνων κ.ά. Αυτές οι πανάρχαιες τεχνικές μειώνουν το stress, ενισχύουν το ανοσοποιητικό και τις καρδιοαναπνευστικές λειτουργίες και αυξάνουν το εύρος κίνησης, τονώνουν και εξισορροπούν τα συστήματα οργάνων, ενώ ανάλογα με τις συνθήκες και την προσωπική εργασία του δέκτη μπορούν να οδηγήσουν και σε αποκατάσταση. Θα χρειαστούμε άνετα ρούχα, στρωματάκι γυμναστηρίου ή/και πετσέτα και το χαμόγελό μας!!! Η είσοδος είναι ελεύθερη. Με τη δήλωση συμμετοχής στο e-mail: syllogoskallisto@gmail.com θα ενημερώνεστε για τον τόπο διεξαγωγής του σεμιναρίου, που θα πραγματοποιηθεί στο Χαλάνδρι. Γιώργος Γιαννακάκος (Jayadeva): Η αγάπη του για τη διεξοδική μελέτη του ανθρώπινου σώματος τον οδήγησε σε μια μαθησιακή περιήγηση σε χώρες όπως η Ινδία, το Μαρόκο, η Τυνησία και το Αλγέρι όπου ανακάλυψε τα οφέλη της Υoga, του Τhai massage και του διαλογισμού. Αργότερα σπούδασε σπονδυλοθεραπεία, Herbal ball massage, Thai Foot and Hand massage και θεραπευτική μάλαξη με έλαια. Είναι εισηγητής της Yoga του συστήματος Σατυανάντα.  
