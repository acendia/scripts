Title:
“Χαλάνδρι σε Δράση”: Στηρίζουμε τις επιχειρήσεις της πόλης μας
Description:
Η δημοτική παράταξη “Χαλάνδρι σε Δράση” και η επικεφαλής Κρίστη Αγαπητού στηρίζουν τις επιχειρήσεις της πόλης μας:  Οι φετινές γιορτές έρχονται εν μέσω οικονομικής κρίσης, που αποτελεί τη συνέχεια της πανδημίας. Τρία δύσκολα χρόνια, που ευχόμαστε σε λίγο καιρό να ανήκουν οριστικά στο παρελθόν και το μέλλον να ξεπροβάλλει πιο φωτεινό για όλους μας. Δεν πρέπει να ξεχαστεί κανείς πίσω. Επιβάλλεται ο ένας να στηρίξει τον άλλον. Το Χαλάνδρι είναι μία πόλη - σταθμός για την επιχειρηματικότητα. Οι επιχειρήσεις της πόλης μας δέχθηκαν ισχυρά πλήγματα αυτά τα χρόνια. Όμως, κατάφεραν να αντέξουν και συνέχισαν να προσφέρουν εξαιρετικές υπηρεσίες, στους δημότες του Χαλανδρίου αλλά και όλους όσοι τις επισκέπτονται καθημερινά. Παράλληλα, βοήθησαν ώστε να μη θεριέψει η ανεργία. Οφείλουμε να τις στηρίξουμε. Αξίζουν να τις επισκεφτούμε, για να διασκεδάσουμε, να αγοράσουμε και να περάσουμε καλά, σε ότι κι’ αν κάνουμε. Γιατί, πολύ απλά, Αγαπάμε Χαλάνδρι! Καλά Χριστούγεννα και Ευτυχισμένο το 2023!
