Title:
Body Positivity: Πώς να αγαπήσεις τον εαυτό σου ακριβώς όπως είναι
Description:
Τα τελευταία 2 χρόνια (ίσως και λιγότερο) έχει πάρει τεράστιες διαστάσεις ένα κίνημα που δεν θα έπρεπε να είναι κίνημα κατά τη γνώμη μου, γιατί πολύ απλά πρεσβεύει το αυτονόητο: να αγαπάς τον εαυτό σου. Αλήθεια όμως, αν σου έλεγα να γράψεις σε μία λίστα όλα όσα αγαπάς περισσότερο, πόση ώρα θα σου έπαιρνε για να σκεφτείς και να συμπεριλάβεις το σώμα σου σε αυτή τη λίστα; Σε κάποιους ανθρώπους μπορεί να μην ερχόταν καν στο μυαλό. Γι&#039; αυτό και πήρε τόσο μεγάλες διαστάσεις αυτό το κίνημα. Μην μπερδεύεσαι όμως. Δεν είναι κάτι που αφορά ανθρώπους που έχουν μερικά παραπάνω κιλά. Ούτε αυτούς που έχουν πολλά παραπάνω κιλά. Πολύ συχνά αφορά και ανθρώπους που μπορεί να έχουν πολύ λιγότερα κιλά από το επιτρεπτό όριο (υγείας). Και δεν αφορά μόνο τις γυναίκες. Ούτε καν μόνο τους ενήλικες. Γι&#039; αυτό και είναι τόσο σοβαρό θέμα. Το Body Positivity ξεκίνησε ουσιαστικά από ένα plus size μοντέλο (αν δεν κάνω λάθος) και κάπως έτσι ξεκίνησε και μια νέα εποχή στον χώρο της μόδας με τα plus size μοντέλα να πρωταγωνιστούν σε πασαρέλες, εξώφυλλα περιοδικών, εκπομπές και σε χώρους που μέχρι στιγμής το μάτι είχε εξασκηθεί ή είχε συνδέσει με πιο &quot;skinny&quot; φιγούρες. Έχει εκατομμύρια υπέρμαχους και ίσως άλλους τόσους πολέμιους. Η πιο συνηθισμένη αντίδραση όσων είναι ενάντια στο κίνημα αυτό είναι ότι &quot;Προωθεί την παχυσαρκία&quot;. Εκεί κάπου καταλαβαίνεις ότι έχει χαθεί το νόημα. Το Body Positivity είναι ένα κίνημα που έχει σαν σκοπό να σε παροτρύνει να νιώσεις καλά με τον εαυτό σου. Σκέψεις όπως &quot;δεν θα πάω για μπάνιο σε αυτή την παραλία γιατί έχει πολύ κόσμο και ντρέπομαι να με δουν με μαγιό&quot;, &quot;έχω απαίσια μύτη και δεν πιάνω τα μαλλιά μου κοτσίδα όσο κι αν μου αρέσει, γιατί θα φαίνεται περισσότερο&quot;, &quot;υπέροχο αυτό το φόρεμα, αλλά δεν είναι για μένα, ντρέπομαι να δείξω τα μπράτσα μου που είναι γεμάτα&quot;, &quot;Αν ήμουν πιο ψηλή/κοντή/αδύνατη/παχουλή/ξανθιά/μελαχρινή θα ήμουν πιο πετυχημένη/ευτυχισμένη/πλούσια/παντρεμένη μπλα μπλα μπλα&quot; δεν έχουν καμία απολύτως θέση εδώ. Απλά αποδέχεσαι τον εαυτό σου (ναι και το σώμα σου) και προχωράς. Είναι τόσο απλό, αλλά δεν είναι τόσο εύκολο. Μία μεγάλη παραπλάνηση είναι ότι το συγκεκριμένο κίνημα απευθύνεται μόνο σε ανθρώπους που έχουν παραπάνω κιλά κι ότι δεν είναι για αυτούς που έχουν αδύνατο σώμα ή είναι όμορφοι ή τέλος πάντων φαίνεται να τα έχουν όλα σύμφωνα με τα πρότυπα του σήμερα. Το Body Positivity απευθύνεται σε όλους όσους πολεμούν με την αποδοχή του εαυτού τους. Και όσο επιφανειακό είναι να κρίνεις αρνητικά έναν άνθρωπο που πασχίζει να χάσει κιλά άλλο τόσο είναι να κρίνεις έναν άνθρωπο που δεν έχει πρόβλημα με το βάρος του ωστόσο δεν αποδέχεται τον εαυτό του. Ναι και η νευρική ανορεξία είναι το ίδιο σοβαρή. 6 τακτικές για να αναπτύξεις το Body Positivity: 1. Εξοικειώσου με το σώμα σου. Αυτό δεν περιλαμβάνει μόνο την εικόνα του σώματός σου, αλλά και να το νιώσεις. Άκουσέ το. Δες το πώς κινείται. Πότε νιώθει καλά και πότε όχι. Το σώμα σου σου μιλάει συνεχώς, σου στέλνει μηνύματα αδιάκοπα. Μην κλείνεις τα αυτιά σου και τα μάτια σου. Παρατήρησέ το και νιώσε το. Εμένα με βοήθησε πάρα πολύ η yoga σε αυτό. Όχι από θέμα χαλάρωσης και ό,τι παρόμοιο μπορεί να έχεις στο μυαλό σου. Αλλά το να επικεντρώνομαι απλά στην αναπνοή μου χωρίς να σκέφτομαι κάτι άλλο μου έδωσε χώρο και χρόνο να ακούσω κι εγώ το σώμα μου. Και τελικά να το αποδεχτώ. Και μου τα είχε μαζεμένα! Διαβάστε τη συνέχεια στο Edit Your Life Magazine  
