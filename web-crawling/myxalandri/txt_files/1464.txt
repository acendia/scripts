Title:
Επιτυχημένη η Εβδομάδα Οδικής Ασφάλειας στον Δήμο Λυκόβρυσης-Πεύκης
Description:
Με ιδιαίτερη επιτυχία πραγματοποιήθηκε η Εβδομάδα Οδικής Ασφάλειας στον Δήμο Λυκόβρυσης-Πεύκης (από Δευτέρα 23/4 μέχρι Παρασκευή 27/4), στο πλαίσιο του Προγράμματος Κυκλοφοριακής Αγωγής, που διοργανώνει ο Σύνδεσμος για τη Βιώσιμη Ανάπτυξη (21 ΟΤΑ) σε συνεργασία με τον Ι.Ο.Α.Σ.&amp;nbsp; Το συγκεκριμένο πρόγραμμα περιελάμβανε καθημερινές, ενημερωτικές ομιλίες από ειδικούς, στα σχολεία του Δήμου Λυκόβρυσης-Πεύκης, σε συνεργασία με το Ινστιτούτο Οδικής Ασφάλειας, Πάνος Μυλωνάς, καθ’ όλη τη διάρκεια της εβδομάδας. Συγκεκριμένα, πραγματοποιήθηκαν ομιλίες: Την Δευτέρα 23/4, στο 2ο Λύκειο Πεύκης Tην Τρίτη 24/4, στο 3ο &amp; 4ο Δημοτικό Πεύκης Την Τετάρτη 25/4, στο 1ο Γυμνάσιο Πεύκης Την Πέμπτη 26/4, στο 1ο &amp; 2ο Δημοτικό και στο 2ο Γυμνάσιο Πεύκης Την Παρασκευή 27/4, στο 2ο Δημοτικό Λυκόβρυσης Η κορύφωση της Εβδομάδας Οδικής Ασφάλειας έγινε την Παρασκευή 27/4 από τις 9:00 μέχρι τις 14:00, στο προαύλιο του Ι.Ν. Αγ. Παντελεήμονα όπου υπήρχαν προσομοιωτές ανατροπής και πρόσκρουσης και δόθηκε η δυνατότητα στους μαθητές των σχολείων του Δήμου Λυκόβρυσης-Πεύκης να κάνουν βιωματική εκπαίδευση. Στον χώρο της επίδειξης βρέθηκε ο δήμαρχος Λυκόβρυσης-Πεύκης Τάσος Μαυρίδης που ευχαρίστησε τον Σ.Β.Α.Π. για το έργο του, ο πρόεδρος του Σ.Β.Α.Π. κ. Γιώργος Κουράσης που ευχαρίστησε τον δήμαρχο για την άψογη συνεργασία του Συνδέσμου με τον Δήμο Λυκόβρυσης-Πεύκης. Επίσης, παραβρέθηκαν ο πρώην δήμαρχος της Πεύκης και Γ.Γ. του Σ.Β.Α.Π. κ. Παύλος Καμάρας, ο δημοτικός σύμβουλος και μέλος του Δ.Σ. του Σ.Β.Α.Π. κ. Γιάννης Θεοδωρακόπουλος. Την ευθύνη της εκδήλωσης εκ μέρους του Δήμου είχαν ο αντιδήμαρχος Παιδείας κ. Νίκος Γκαραβέρας και η προϊσταμένη του Τμήματος Παιδείας κυρία Σταυρούλα Τράνακα. Συνεργάστηκαν και έδωσαν το παρόν οι διευθυντές, οι καθηγητές και οι δάσκαλοι των σχολείων του Δήμου. &amp;nbsp;
