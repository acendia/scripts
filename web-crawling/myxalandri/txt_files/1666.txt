Title:
Κυκλοφοριακές ρυθμίσεις Αποστολοπούλου και Εθνικής Αντιστάσεως, στο Χαλάνδρι
Description:
Εντός των επομένων ημερών θα ξεκινήσει η κατασκευή του έργου διαχείρισης των όμβριων υδάτων στην περιοχή της Αποστολοπούλου. Απομένει η έγκριση της Τροχαίας έτσι ώστε να εγκατασταθεί η νέα σήμανση που θα παραλάβει την εγκεκριμένη κυκλοφοριακή ρύθμιση. Σε αυτή την φάση που θα διαρκέσει λιγότερο από εβδομάδα, οι εργασίες θα γίνουν επί της οδού Αποστολοπούλου στο κομμάτι από την οδό Σαρανταπόρου μέχρι τον κόμβο Εθνικής Αντιστάσεως και Φιλικής Εταιρείας. Κατά τις πρώτες δύο μέρες των εργασιών θα διακοπεί η κυκλοφορία και στην οδό Σαρανταπόρου από την οδό Αποστολοπούλου προς την οδό Γιαννιτσών. Για όσο καιρό θα εκτελούνται οι εργασίες η οδός θα παραμείνει στο συγκεκριμένο μήκος κλειστή και θα υπάρξουν οι εξής ρυθμίσεις: Για το ρεύμα κίνησης προς Χαλάνδρι Η κυκλοφορία για όσους κινούνται στην οδό Αποστολοπούλου και θέλουν να βγουν στην οδό Εθνικής Αντιστάσεως θα γίνεται ως εξής: θα στρίβουν αριστερά στην οδό Σαρανταπόρου και δεξιά στην οδό Εθνικής Αντιστάσεως και στη συνέχεια κανονικά όπως σήμερα. Για το ρεύμα κίνησης προς Νέο Ψυχικό Η κυκλοφορία για αυτούς που κινούνται στην οδό Εθνικής Αντιστάσεως και θέλουν να εισέλθουν στην οδό Αποστολπούλου θα γίνεται ως εξής: θα συνεχίζουν ευθεία στην οδό Εθνικής Αντιστάσεως και θα στρίβουν αριστερά στην οδό Λευκάδος, δεξιά στην οδό Αποστολοπούλου και στη συνέχεια κανονικά όπως και σήμερα. Δείτε τον χάρτη Μεταβολές στη γραμμή λεωφορείου 402 Κατεχάκη - Χαλάνδρι Στη διαδρομή προς Χαλάνδρι η γραμμή τροποποιείται ως εξής: 25ης Μαρτίου, αριστερά Τζαβέλλα, δεξιά Εθνικής Αντιστάσεως ως Αποστολοπούλου και συνέχεια ως έχει. Καταργούνται οι στάσεις 1η 2η, και 3η στην οδό Αποστολοπούλου. Στη διαδρομή προς Κατεχάκη η γραμμή τροποποιείται ως εξής: Αντί να εισέρθουμε στην Αποστολοπούλου, μπαίνουμε Εθνικής Αντιστάσεως, αριστερά στην Τζαβέλλα, δεξιά στην 25ης Μαρτίου και συνέχεια ως έχει. Καταργούνται οι στάσεις 3η, 2η, 1η στην οδό Αποστολοπούλου. Πληροφορίες στο τηλ.: 213-2023952 &amp;nbsp;
