Title:
Έρχεται η “Ilina” και στο Χαλάνδρι με βροχές, καταιγίδες, ριπαίους ανέμους, πτώση θερμοκρασίας
Description:
Οργανωμένο σύστημα χαμηλών πιέσεων, σχηματίστηκε στην περιοχή της κεντρικής Μεσογείου και, προβλέπεται να βαθυνθεί, σημαντικά, στην περιοχή του Ιονίου, με την κεντρική πίεση, σύμφωνα με τα προγνωστικά στοιχεία, κατά τη διάρκεια της Δευτέρας (3/4), να πέφτει στα επίπεδα των 995hpa. Μετά το μεσημέρι της Δευτέρας (3/4) και, κατά τη διάρκεια της Τρίτης (4/4), το εν λόγω χαμηλό βαρομετρικό, αναμένεται να κινηθεί, αργά, προς τα ανατολικά με τάση εξασθένισης. Το σύστημα αυτό, και οι επιμέρους διαταραχές που το συνοδεύουν (μέτωπα και troughs), θα αποκτήσουν αξιόλογη δυναμική και θα προκαλέσουν εκτεταμένες βροχοπτώσεις, σποραδικές καταιγίδες, σφοδρούς ανέμους και πυκνές χιονοπτώσεις στα ορεινά τμήματα της χώρας. Όσον αφορά, το λεκανοπέδιο της Αττικής και, ιδιαίτερα, την περιοχή του Χαλανδρίου, σύμφωνα με τα διαθέσιμα προγνωστικά στοιχεία, βροχές και καταιγίδες θα σημειωθούν, κατά διαστήματα: α) Κατά τις μεσημεριανές και απογευματινές ώρες της Δευτέρας (3/4), με τα φαινόμενα να συνοδεύονται από ισχυρούς ριπαίους ανέμους και, ενδεχομένως, για λίγο, να έχουν, έντονο χαρακτήρα. β) Κατά τη διάρκεια της Τρίτης (4/4), αναμένεται να εκδηλωθούν βροχές και καταιγίδες, κατά διαστήματα. γ) Τοπικές βροχές και σποραδικές καταιγίδες, ενδέχεται να σημειωθούν την Τετάρτη (5/4) και την Πέμπτη (6/4), ιδιαίτερα κατά τη διάρκεια των μεσημεριανών και απογευματινών ωρών. Η θερμοκρασία, αναμένεται να σημειώσει σταδιακή πτώση και, από τα μέσα της εβδομάδας, να κυμανθεί σε χαμηλά, για τα δεδομένα του Απριλίου, επίπεδα, με τις ελάχιστες τιμές να πέφτουν κοντά στους 10°C και τις μέγιστες να φτάνουν, κοντά στους 15°C. Όσον αφορά την εξέλιξη του καιρού, κατά τη διάρκεια της Μεγάλης Εβδομάδας, αν και είναι πολύ νωρίς, προς ώρας, για οποιαδήποτε ασφαλή εκτίμηση, αξίζει να σημειωθεί η τάση για διατήρηση του άστατου και δροσερού καιρού, περίπου μέχρι και τα μέσα του μήνα. Αρκετά πιο ξεκάθαρη εικόνα, σχετικά με την εξέλιξη του καιρού κατά τη διάρκεια της Μ. Εβδομάδας και το κατά πόσο η τάση για άστατο καιρό θα παγιωθεί, θα έχουμε την Κυριακή των Βαΐων. Καλημέρα και καλή εβδομάδα! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr  
