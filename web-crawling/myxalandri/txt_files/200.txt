Title:
Xαρά και δημιουργικότητα στις θερινές γιορτές των Παιδικών Σταθμών του Χαλανδρίου
Description:
Με μεγάλη επιτυχία ολοκληρώθηκαν οι θερινές γιορτές των Παιδικών Σταθμών του Δήμου Χαλανδρίου, με τους λιλιπούτειους πρωταγωνιστές να κλέβουν την παράσταση. Τα παιδιά και οι παιδαγωγοί τους έδωσαν τον καλύτερό τους εαυτό, προσφέροντας απολαυστικό θέαμα. Τραγούδια και χοροί συγκίνησαν τους γονείς και μάγεψαν όσους/ες παρακολούθησαν τις εκδηλώσεις. Το κέφι, η χαρά και η δημιουργικότητα πρωταγωνίστησαν και η χρονιά κλείνει με χαμόγελα και ευχάριστες εντυπώσεις. Τις ευχές του δημάρχου Χαλανδρίου Σίμου Ρούσσου για καλό καλοκαίρι μετέφερε η αντιδήμαρχος Παιδείας &amp;amp; Προσχολικής Αγωγής Ιωάννα Αθανασάτου, η οποία συνεχάρη τους παιδαγωγούς, το προσωπικό όλων των ειδικοτήτων καθώς και τη διευθύντρια των Παιδικών Σταθμών κ. Φ. Σούτη για το άψογο αποτέλεσμα. «Καταβάλλουμε σταθερά, από το 2014, κάθε δυνατή προσπάθεια, ώστε οι Παιδικοί Σταθμοί της πόλης να παρέχουν τις υπηρεσίες που αξίζουν στα παιδιά μας. Ο αριθμός των υποδομών διπλασιάστηκε, ανακαινίστηκαν πλήρως, ενώ δημιουργήθηκαν βρεφικά τμήματα εκ του μηδενός – μιας και είχαν καταργηθεί τον Σεπτέμβριο του 2011. Μια ακόμα ανάσα στους γονείς έδωσε το γεγονός ότι το ηλιακό όριο εγγραφής βρεφών έπεσε από τους 18 μήνες στους 11. Με την εφαρμογή της πλήρους απαλλαγής από τα τροφεία για εισοδήματα έως 25.000 ευρώ και με μια σειρά από απαλλαγές για τους ασθενέστερους, παράλληλα με την καθιέρωση της αδιάβλητης διαδικασίας επιλογής βρεφών και νηπίων, η στήριξη του Δήμου Χαλανδρίου προς τις οικογένειες με παιδιά στην πολλή ευαίσθητη αυτή ηλικία, είναι διαρκής», σημείωσε η κ. Αθανασάτου. Τέλος, η αντιδήμαρχος Παιδείας &amp;amp; Προσχολικής Αγωγής και η ειδική συνεργάτης του δημάρχου Βάλια Χριστούλη μοίρασαν καλοκαιρινά δωράκια, που έφεραν ενθουσιασμό και γλυκά χαμόγελα στα παιδικά προσωπάκια. Τα δώρα ήταν μια προσφορά της εταιρείας ZITA TOYS.  
