Title:
Τίτλοι τέλους για τον Αστικό Αγρό Χαλανδρίου
Description:
Αναδημοσιεύουμε την ανακοίνωση για το κλείσιμο του αγρού στο Χαλάνδρι μετά από 7 χρόνια λειτουργίας, από το blog του Αστικού Αγρού Χαλανδρίου: ...Και ζήσαν αυτοί καλά, κι εμείς;&amp;nbsp; Δυστυχώς ο Αγρός, όπως τον γνωρίσαμε και τον αγαπήσαμε μέχρι τώρα θα κλείσει τις πόρτες του στο Χαλάνδρι κοντά στο Πάσχα. Δεν ήταν μια προσωπική ή πολιτική επιλογή αλλά μας επιβλήθηκε. Όσοι θα θέλατε να αποχαιρετήσετε τις αμυγδαλιές και την υπέροχη μαύρη σκυλίτσα, ας στείλει e-mail στο agros_xalandriou@espiv.net ή στο corinio@yahoo.com Θα θέλαμε να ενημερώσουμε τους φίλους του Αστικού Αγρού Χαλανδρίου ότι ο αγρός μας μετά από 7 και πλέον χρόνια λειτουργίας ως χώρος αστικής καλλιέργειας, παρατήρησης της φύσης και πειραματισμού δεν θα είναι πλέον διαθέσιμος στη συλλογικότητα μας. Ο ιδιοκτήτης του χώρου μας έδωσε προθεσμία μέχρι το Πάσχα για να … τα μαζεύουμε. Η συνέλευσή μας αποφάσισε ότι η ομάδα μας τελεί υπό μετάβαση και βρισκόμαστε ήδη σε αναζήτηση νέου χώρου ή νέου σχήματος. Την κληρονομιά του αγρού, που είναι οι εμπειρίες και οι σπόροι από τις καλλιέργειες μας όλα αυτά τα χρόνια, θα προσπαθήσουμε να τα ταξιδέψουμε σε άλλη γειτονιά. Ακόμη δεν έχει αποφασιστεί εάν θα γίνουν κάποιες αποχαιρετιστήριες δράσεις στο χώρο. Σε κάθε περίπτωση θα σας ενημερώσουμε. Πηγή:&amp;nbsp;astikosagrosx.wordpress.com &amp;nbsp;
