Title:
Γενική Γραμματεία Πολιτικής Προστασίας: Οδηγίες προστασίας από τους σεισμούς
Description:
Οδηγίες προστασίας σε περίπτωση σεισμού από τη Γενική Γραμματεία Πολιτικής Προστασίας: ΠΡΟΕΤΟΙΜΑΣΤΕΙΤΕ Μέσα στο σπίτι Στερεώστε γερά στους τοίχους τα ράφια και τις βιβλιοθήκες. Απομακρύνετε από τις πόρτες τα ψηλά έπιπλα που μπορούν να ανατραπούν και να εμποδίσουν την έξοδο. Βιδώστε καλά στους τοίχους τον θερμοσίφωνα και τις δεξαμενές καυσίμων και νερού. Τοποθετείστε τα βαριά αντικείμενα στα χαμηλότερα ράφια. Απομακρύνετε τα βαριά αντικείμενα πάνω από κρεβάτια και καναπέδες. Στερεώστε καλά τα φωτιστικά σώματα και τους ανεμιστήρες οροφής. Προσδιορίστε καλά προφυλαγμένους χώρους σε κάθε δωμάτιο του σπιτιού: &amp;nbsp; &amp;nbsp; &amp;nbsp; &amp;nbsp;- κάτω από ανθεκτικά γραφεία ή τραπέζια,&amp;nbsp; &amp;nbsp; &amp;nbsp; &amp;nbsp;- μακριά από γυάλινες επιφάνειες και βιβλιοθήκες,&amp;nbsp; &amp;nbsp; &amp;nbsp; &amp;nbsp;- μακριά από εξωτερικούς τοίχους. Ελέγξτε τη σωστή λειτουργία του δικτύου παροχής ηλεκτρικού ρεύματος και φυσικού αερίου. Ενημερώστε τα μέλη της οικογένειας για το πώς κλείνουν οι γενικοί διακόπτες ηλεκτρικού, νερού και φυσικού αερίου και για τα τηλέφωνα έκτακτης ανάγκης (112, 199, 166, 100 κ.λπ.). Προμηθευτείτε φορητό ραδιόφωνο με μπαταρίες, φακό και βαλιτσάκι πρώτων βοηθειών. Έξω από το σπίτι Επιλέξτε έναν ασφαλή χώρο συνάντησης μετά τον σεισμό ο οποίος να βρίσκεται: &amp;nbsp; &amp;nbsp; &amp;nbsp; &amp;nbsp;- μακριά από κτίρια και δέντρα,&amp;nbsp; &amp;nbsp; &amp;nbsp; &amp;nbsp;- μακριά από τηλεφωνικά και ηλεκτρικά καλώδια. ΟΤΑΝ ΓΙΝΕΤΑΙ ΣΕΙΣΜΟΣ Αν είστε μέσα στο σπίτι Διατηρείστε την ψυχραιμία σας. Καλυφθείτε κάτω από κάποιο ανθεκτικό έπιπλο (τραπέζι, γραφείο, θρανίο), γονατίστε και κρατήστε με τα χέρια σας το πόδι του. Αν δεν υπάρχει ανθεκτικό έπιπλο, γονατίστε στο μέσον του δωματίου, μειώνοντας όσο γίνεται το ύψος σας και προστατέψτε με τα χέρια το κεφάλι και τον αυχένα σας. Απομακρυνθείτε από μεγάλες γυάλινες επιφάνειες (παράθυρα, γυάλινα χωρίσματα) ή έπιπλα και αντικείμενα που μπορεί να σας τραυματίσουν. Μην προσπαθήσετε να απομακρυνθείτε από το σπίτι. Μην βγείτε στο μπαλκόνι. Αν είστε σε ψηλό κτίριο Απομακρυνθείτε από τζάμια και εξωτερικούς τοίχους. Αν είστε σε χώρο ψυχαγωγίας, εμπορικό κέντρο ή μεγάλο κατάστημα Διατηρείστε την ψυχραιμία σας. Μείνετε στον χώρο μέχρι να τελειώσει η δόνηση. Μην παρασυρθείτε από το πανικόβλητο πλήθος που κινείται άτακτα προς τις εξόδους γιατί κινδυνεύετε να ποδοπατηθείτε. Αν βρίσκεστε σε ανοιχτό χώρο Απομακρυνθείτε από χώρους που βρίσκονται κάτω από κτίρια, τηλεφωνικά ή ηλεκτρικά καλώδια. Αν έχετε μαζί σας τσάντα ή χαρτοφύλακα, καλύψτε το κεφάλι σας με αυτά. Αν βρίσκεστε μέσα στο αυτοκίνητο Καταφύγετε σε ανοιχτό χώρο και σταματήστε με προσοχή το αυτοκίνητο ώστε να μην εμποδίζει την κυκλοφορία. Αποφύγετε να περάσετε από σήραγγες, γέφυρες ή υπέργειες διαβάσεις. ΤΙ ΝΑ ΚΑΝΕΤΕ ΜΕΤΑ ΤΟΝ ΣΕΙΣΜΟ Αν είστε μέσα στο σπίτι Προετοιμαστείτε για τυχόν μετασεισμούς. Ελέγξτε προσεκτικά τον εαυτό σας και τους γύρω σας για πιθανούς τραυματισμούς. Αν υπάρχουν βαριά τραυματισμένοι μην τους μετακινείτε. Εκκενώστε το κτίριο από το κλιμακοστάσιο (μην χρησιμοποιείτε τον ανελκυστήρα), αφού πρώτα κλείσετε τους διακόπτες του ηλεκτρικού ρεύματος, του φυσικού αερίου και του νερού. Καταφύγετε σε ανοιχτό και ασφαλή χώρο. Ακολουθείστε τις οδηγίες των Αρχών και μην δίνετε σημασία σε φημολογίες. Μην χρησιμοποιείτε άσκοπα το αυτοκίνητό σας ώστε να μην γίνετε εμπόδιο στο έργο των συνεργείων διάσωσης. Χρησιμοποιείστε το σταθερό ή κινητό τηλέφωνό σας σε εξαιρετικές περιπτώσεις, γιατί προκαλείται υπερφόρτωση των τηλεφωνικών δικτύων. Αποφύγετε να μπείτε στο σπίτι σας αν βλέπετε βλάβες, κομμένα καλώδια, διαρροή υγραερίου ή φυσικού αερίου. ΠΩΣ ΝΑ ΑΝΤΙΔΡΑΣΕΤΕ ΣΕ ΕΠΕΡΧΟΜΕΝΟ ΚΥΜΑ ΒΑΡΥΤΗΤΑΣ (ΤΣΟΥΝΑΜΙ) Αν βρίσκεστε σε περιοχή παραθαλάσσια με χαμηλό υψόμετρο Παρότι δεν προκαλούν τσουνάμι όλοι οι σεισμοί, μείνετε σε εγρήγορση. Παρατηρείστε αν υπάρχει σημαντική αύξηση ή πτώση της στάθμης του ύδατος, γεγονός που αποτελεί φυσική προειδοποίηση. Απομακρυνθείτε από τη θάλασσα και κατευθυνθείτε σε περιοχές της ενδοχώρας με μεγαλύτερο υψόμετρο. Ένα τσουνάμι μικρού μεγέθους σε ένα σημείο της ακτής μπορεί να μεταβληθεί σε μεγάλο τσουνάμι, σε απόσταση χιλιομέτρων. Μείνετε μακριά από την ακτή. Το τσουνάμι δεν αποτελείται μόνο από ένα μόνο κύμα αλλά από μια σειρά από κύματα οπότε επιστρέψτε μόνο αφού ενημερωθείτε από τις αρμόδιες Aρχές ότι δεν υπάρχει κίνδυνος. Μην πλησιάζετε τις ακτές για να παρακολουθήσετε ένα επερχόμενο τσουνάμι. Όταν το δείτε ίσως είναι αργά για να το αποφύγετε. Τηλεοπτικό σποτ: Κάνε το δικό σου σχέδιο!&amp;nbsp; Ενημερωτικό βίντεο: Οδηγίες προστασίας από σεισμό&amp;nbsp; &amp;nbsp;
