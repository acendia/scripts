Title:
Μικροί μαθητές εκπαιδεύτηκαν στο Πάρκο Κυκλοφοριακής Αγωγής του Δήμου Χαλανδρίου
Description:
Έπειτα από σχεδόν δύο έτη απουσίας, λόγω της πανδημίας του κορωνοϊού, με επιτυχία ολοκληρώθηκε η περίοδος (2021-2022) εκπαίδευσης κυκλοφοριακής αγωγής μαθητών του Δήμου Χαλανδρίου και όλης της Αττικής. Κατά την περίοδο που πέρασε καταγράφηκαν 70 ώρες εκπαιδευτικής διαδικασίας σε περίπου 800 μαθητές, σχολικών και προσχολικών μονάδων της Περιφέρειας, ηλικίας 4άρων έως 9 ετών. Έχοντας σκοπό την εξοικείωση των παιδιών από μικρή ηλικία στους κανόνες οδικής κυκλοφορίας και οδικής ασφάλειας, αλλά και την ευαισθητοποίηση του συνόλου της εκπαιδευτικής κοινότητας, η ΦΛΥΑ Α.Ε. κάθε χρόνο θα συνεχίσει τις διαδικασίες εκπαίδευσης Κυκλοφοριακής Αγωγής συνεισφέροντας στην ουσιαστική εκπαίδευση των μαθητών στα θέματα κυκλοφοριακής αγωγής. «Σας ευχόμαστε ένα όμορφο και ξέγνοιαστο Καλοκαίρι! Ξανά κοντά σας τον Σεπτέμβρη...», αναφέρει ο Δήμος Χαλανδρίου στην ανακοίνωσή του.  
