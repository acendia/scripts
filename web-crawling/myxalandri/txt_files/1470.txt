Title:
Ενεργειακή αναβάθμιση κολυμβητηρίου &quot;Νίκος Πέρκιζας&quot; από την Περιφέρεια Αττικής
Description:
Την ενεργειακή αναβάθμιση του κλειστού κολυμβητηρίου &quot;Νίκος Πέρκιζας&quot; του Δήμου Χαλανδρίου, με την εγκατάσταση γεωθερμικού συστήματος θέρμανσης, θα χρηματοδοτήσει η Περιφέρεια Αττικής κατόπιν σχετικής απόφασης του Περιφερειακού Συμβουλίου, στις 17 Μαΐου 2018. Πρόκειται για ένα ακόμη σημαντικό έργο προϋπολογισμού έως 836.242 ευρώ, που εισηγήθηκε ο αντιπεριφερειάρχης Βόρειας Αθήνας, Γιώργος Καραμέρος, διαβεβαιώνοντας για την προτεραιότητα που καταλαμβάνει το ζήτημα της λειτουργικής, ενεργειακής και περιβαλλοντικής αναβάθμισης των κοινοχρήστων χωρών για την Περιφέρεια Αττικής. Στην εισήγησή του σημείωσε μεταξύ άλλων: «Σκοπός του έργου είναι η σημαντική εξοικονόμηση ενέργειας καθώς και η μείωση του λειτουργικού κόστους με το προσδοκώμενο όφελος να ξεπερνά το 50%. Σε μια εποχή ενεργειακής φτώχειας συνεχίζουμε καθημερινά να προσθέτουμε στον κατάλογο των χρηματοδοτούμενων από την Περιφέρεια Αττικής έργων ενεργειακής αναβάθμισης και προστασίας του περιβάλλοντος».&amp;nbsp; &amp;nbsp;
