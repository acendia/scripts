Title:
Ωράριο λειτουργίας Γραφείων Ταυτοτήτων και Διαβατηρίων στις Βουλευτικές Εκλογές
Description:
Από το Αρχηγείο της Ελληνικής Αστυνομίας ανακοινώνεται ότι για την καλύτερη εξυπηρέτηση των πολιτών, ενόψει των επικείμενων Βουλευτικών Εκλογών, τα Γραφεία Ταυτοτήτων και τα Γραφεία Διαβατηρίων των Aστυνομικών Υπηρεσιών, σε όλη τη χώρα, θα λειτουργήσουν, πέραν του καθορισμένου ωραρίου λειτουργίας τους, ως ακολούθως: Γραφεία Ταυτοτήτων Σάββατο, 6 Ιουλίου 2019, κατά τις ώρες 08:00 έως 18:00 Κυριακή, 7 Ιουλίου 2019, κατά τις ώρες 07:00 έως 19:00 Γραφεία Διαβατηρίων (για την παράδοση διαβατηρίων που δεν έχουν παραληφθεί από τους δικαιούχους) Σάββατο, 6 Ιουλίου 2019, κατά τις ώρες 08:00 έως 18:00 Κυριακή, 7 Ιουλίου 2019, κατά τις ώρες 07:00 έως 19:00 Επισημαίνεται ότι σε περιπτώσεις αρχικής έκδοσης - αντικατάστασης δελτίων ταυτότητας, αυτό θα εκδίδεται άμεσα, ακόμα και την ημέρα της ψηφοφορίας, εφόσον προσκομισθούν αυτοπροσώπως από τον ίδιο τον ενδιαφερόμενο, όλα τα προβλεπόμενα δικαιολογητικά. Περισσότερες πληροφορίες για τα δικαιολογητικά και διευκρινιστικές λεπτομέρειες σχετικά με την έκδοση Δελτίων Ταυτότητας, από τα Γραφεία Ταυτοτήτων, μπορούν οι πολίτες να αναζητήσουν στην ιστοσελίδα της Ελληνικής Αστυνομίας www.hellenicpolice.gr / Οδηγός του Πολίτη - Δικαιολογητικά. Στην ιστοσελίδα της Ελληνικής Αστυνομίας επίσης είναι δυνατή η αναζήτηση των στοιχείων επικοινωνίας των κατά τόπους Γραφείων Ταυτοτήτων των Υπηρεσιών Ασφαλείας της Ελληνικής Αστυνομίας. &amp;nbsp;
