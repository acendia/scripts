Title:
ΕΛ.ΑΣ: Ωράριο λειτουργίας των Γραφείων Ταυτοτήτων και Διαβατηρίων στις Eκλογές
Description:
Από το Αρχηγείο της Ελληνικής Αστυνομίας ανακοινώνεται ότι για την καλύτερη εξυπηρέτηση των πολιτών, ενόψει των επικείμενων Περιφερειακών και Δημοτικών Εκλογών και των Εκλογών για την ανάδειξη μελών του Ευρωπαϊκού Κοινοβουλίου, τα Γραφεία Ταυτοτήτων και τα Γραφεία Διαβατηρίων των αστυνομικών Υπηρεσιών, σε όλη τη χώρα, θα λειτουργήσουν, πέραν του καθορισμένου ωραρίου λειτουργίας τους, ως ακολούθως: Γραφεία Ταυτοτήτων Σάββατο 25 Μαΐου 2019 και 01 Ιουνίου 2019, κατά τις ώρες 08:00 έως 18:00 Κυριακή 26 Μαΐου 2019 και 02 Ιουνίου 2019, κατά τις ώρες 07:00 έως 19:00 Γραφεία Διαβατηρίων (για την παράδοση διαβατηρίων που δεν έχουν παραληφθεί από τους δικαιούχους) Σάββατο 25 Μαΐου 2019 και 01 Ιουνίου 2019, κατά τις ώρες 07:30 έως 18:00 Κυριακή 26 Μαΐου 2019 και 02 Ιουνίου 2019, κατά τις ώρες 07:00 έως 19:00 Επισημαίνεται ότι σε περιπτώσεις αρχικής έκδοσης - αντικατάστασης δελτίων ταυτότητας, αυτό θα εκδίδεται άμεσα, ακόμα και την ημέρα της ψηφοφορίας, εφόσον προσκομισθούν αυτοπροσώπως από τον ίδιο τον ενδιαφερόμενο, όλα τα προβλεπόμενα δικαιολογητικά. Περισσότερες πληροφορίες για τα δικαιολογητικά και διευκρινιστικές λεπτομέρειες σχετικά με την έκδοση Δελτίων Ταυτότητας, από τα Γραφεία Ταυτοτήτων, μπορούν οι πολίτες να αναζητήσουν στην ιστοσελίδα της Ελληνικής Αστυνομίας www.hellenicpolice.gr / Οδηγός του Πολίτη - Δικαιολογητικά. Στην ιστοσελίδα της Ελληνικής Αστυνομίας επίσης είναι δυνατή η αναζήτηση των στοιχείων επικοινωνίας των κατά τόπους Γραφείων Ταυτοτήτων των Υπηρεσιών Ασφαλείας της Ελληνικής Αστυνομίας. &amp;nbsp;
