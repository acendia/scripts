Title:
Εξιχνιάστηκαν 9 εκρήξεις σε ΑΤΜ στο Χαλάνδρι και διάφορες περιοχές της Αττικής
Description:
Μετά την εξάρθρωση στις 30/1/2018 διεθνώς μετακινούμενης εγκληματικής ομάδας, τα μέλη της οποίας διέπρατταν εκρήξεις σε ΑΤΜ με τη μέθοδο PLOFKRAAK στην Αθήνα και στην Επικράτεια, από τη συνεχιζόμενη έρευνα του Τμήματος Εγκλημάτων κατά Ιδιοκτησίας της Διεύθυνσης Ασφάλειας Αττικής, εξιχνιάσθηκαν επιπλέον: Εννέα περιπτώσεις εκρήξεων ΑΤΜ σε διάφορες περιοχές της Αττικής (Χαλάνδρι, Θρακομακεδόνες, Βάρη, Νέα Πέραμο, Σαρωνίδα, Καλύβια, Κορωπί, Αιγάλεω και Πικέρμι) Δύο κλοπές αυτοκινήτων Μία κλοπή πινακίδων κυκλοφορίας Πέντε διαρρήξεις οικιών και μίας αποθήκης Ακόμη, σε συνεργασία με Αστυνομικές Αρχές άλλων χωρών, εξιχνιάσθηκε και μία περίπτωση έκρηξης σε ΑΤΜ στη Λεμεσό της Κύπρου. Περαιτέρω, εξακριβώθηκε η εμπλοκή του 36χρονου σε διάρρηξη σούπερ μάρκετ στη Θεσσαλονίκη το 2006, κατά τη διάρκεια της οποίας οι δράστες, με τη χρήση τροχού, διέρρηξαν το ΑΤΜ που βρίσκονταν εγκατεστημένο στην πρόσοψη του καταστήματος. Η έρευνα συνεχίζεται για την ταυτοποίηση και άλλων περιπτώσεων. &amp;nbsp;
