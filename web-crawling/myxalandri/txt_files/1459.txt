Title:
Περιφέρεια Αττικής: 6.000.000€ για έργα σε Χαλάνδρι, Ν. Ιωνία, Ηράκλειο και Αγ. Παρασκευή
Description:
Σε τροχιά υλοποίησης εισέρχονται πέντε νέα έργα σε Χαλάνδρι, Νέα Ιωνία, Ηράκλειο και Αγία Παρασκευή, μετά την υπογραφή των σχετικών συμβάσεων, με τη χρηματοδότησή τους από ίδιους πόρους της Περιφέρειας Αττικής να ξεπερνά τα 6.000.000€. Ειδικότερα, οι παρεμβάσεις ανά Δήμο έχουν ως εξής: Χαλάνδρι: Κατασκευή αγωγών ομβρίων υδάτων στο ιστορικό Κέντρο, το Κάτω Χαλάνδρι, την Τούφα και την Αγία Βαρβάρα, περιοχές με πλήρη οικιστική και εμπορική ανάπτυξη. Νέα Ιωνία: Κατασκευή δικτύου αποχέτευσης ομβρίων για την αντιπλημμυρική προστασία περιοχών της πόλης καθώς και κατασκευή πεζογέφυρας στη γέφυρα της οδού Αλ. Παναγούλη με διαμόρφωση των κοινόχρηστων χώρων. Αγία Παρασκευή: Διάνοιξη και πλήρης κατασκευή 22 οδών και πεζοδρομίων στην νεοενταχθείσα περιοχή Πευκάκια. Ηράκλειο: Ανακαίνιση χλοοτάπητα γηπέδου Πράσινου Λόφου και λοιπές συμπληρωματικές εργασίες. «Από τις μακέτες στα εργοτάξια με άρτια σχεδιασμένες παρεμβάσεις που θωρακίζουν γειτονιές των πόλεών μας, βελτιώνουν την ποιότητα ζωής και ενισχύουν την ασφάλεια των πολιτών» επισήμανε ο αντιπεριφερειάρχης Βόρειου Τομέα Αθηνών, Γιώργος Καραμέρος και πρόσθεσε: «Αλλάζουμε την εικόνα της Βόρειας Αθήνας και συνολικά της Αττικής καθώς έργα σταδιακά ολοκληρώνονται και άλλα καθημερινά δρομολογούνται». &amp;nbsp;
