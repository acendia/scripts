Title:
Με τη συμμετοχή 1.600 παιδιών η Καλοκαιρινή Δημιουργική Απασχόληση του Δήμου Χαλανδρίου
Description:
Το μεγαλύτερο, που έχει γίνει ποτέ, πρόγραμμα Καλοκαιρινής Δημιουργικής Απασχόλησης θα υλοποιήσει φέτος, μετά από δύο χρόνια αναστολής λόγω πανδημίας, ο Δήμος Χαλανδρίου, για τα παιδιά που φοίτησαν στα δημόσια Δημοτικά και Νηπιαγωγεία του Δήμου, την περίοδο 2021-2022. Το πρόγραμμα καλοκαιρινής φύλαξης με δημιουργική απασχόληση μαθητών/μαθητριών, το οποίο έτυχε της ομόφωνης απόφασης του Δημοτικού Συμβουλίου, είναι ΔΩΡΕΑΝ και θα φιλοξενήσει 1.600 παιδιά, σε επτά (7) σχολικά συγκροτήματα του Δήμου. Θα πραγματοποιηθεί από το τμήμα Παιδείας &amp;amp; Φροντίδας Σχολικών Μονάδων της Διεύθυνσης Παιδείας, Αθλητισμού &amp;amp; Νέας Γενιάς, σε δύο περιόδους: 1η περίοδος: 27/6/2022 - 12/7/2022 2η περίοδος: 13/7/2022 - 29/7/2022    Σε κάθε περίοδο θα φιλοξενηθούν 800 παιδιά, που θα χαρούν πολύτιμες ώρες ξενοιασιάς και δημιουργίας με τη συνδρομή 72 παιδαγωγών, γυμναστών και καθηγητών καλλιτεχνικών μαθημάτων, τους οποίους θα προσλάβει ο Δήμος με ίδια δαπάνη. Τις επόμενες ημέρες θα ανακοινωθούν λεπτομέρειες για τις αιτήσεις εγγραφών, οι οποίες θα γίνουν ηλεκτρονικά, από τις 23 Μαΐου 2022 έως τις 5 Ιουνίου 2022.        Τα απαιτούμενα δικαιολογητικά: Ιατρική βεβαίωση πρόσφατη (προ 1 μηνός) υπογεγραμμένη από παιδίατρο (σφραγίδα - υπογραφή). Βεβαίωση εγγραφής ή αντίγραφο ελέγχου δημόσιου Δημοτικού ή Νηπιαγωγείου Χαλανδρίου. Για τη συμμετοχή των μαθητών/τριών, θα τηρηθεί σειρά προτεραιότητας βάσει της ημερομηνίας και ώρας υποβολής της αίτησης κατά τη διάρκεια των εγγραφών. Ωράριο λειτουργίας του προγράμματος: 8:00 π.μ. - 4:00 μ.μ. (ώρα προσέλευσης 8:00-9:00 π.μ., ώρα αποχώρησης 2:00-4:00 μ.μ.) Θα πραγματοποιηθεί στα εξής σχολικά συγκροτήματα:             1ο Δημοτικό (Αριστοφάνους 42 &amp;amp; Καραολή-Δημητρίου, Κεντρικό Χαλάνδρι) 4ο Δημοτικό (Σαλαμίνος &amp;amp; Αριστοφάνους, Κάτω Χαλάνδρι) 5ο Δημοτικό (Βριλησσίων 2 &amp;amp; Μεταμορφώσεως, Τούφα) 11ο Δημοτικό (Κρίνων 24 &amp;amp; Κριεζή, Πολύδροσο) 12ο Δημοτικό (Ιωαννίνων &amp;amp; Ταϋγέτου, Χαλάνδρι) 14ο Δημοτικό (Θησέως &amp;amp; Ευριπίδου, Άνω Χαλάνδρι)      16ο Δημοτικό (Τρίτση &amp;amp; Παπανικολάου 2, Πάτημα Χαλανδρίου)  Σίμος Ρούσσος: «Πρόκειται για το μεγαλύτερο πρόγραμμα δημιουργικής απασχόλησης» «Μετά από δύο χρόνια πανδημίας, το πρόγραμμα Δημιουργικής Απασχόλησης επιστρέφει πιο ενισχυμένο από ποτέ, με τη δυνατότητα να φιλοξενήσει 1.600 παιδιά. Πρόκειται ουσιαστικά για ένα από τα μεγαλύτερα προγράμματα που υλοποιούν οι δήμοι της χώρας και σίγουρα το μεγαλύτερο που πραγματοποιείται στο Χαλάνδρι, και μάλιστα ΔΩΡΕΑΝ, χάρη στην πρόσληψη 72 ατόμων, το κόστος της οποίας αναλαμβάνει πλήρως ο Δήμος. Μας δημιουργεί χαρά το γεγονός ότι καταφέραμε, φέτος το Καλοκαίρι, να δώσουμε μια διέξοδο ασφαλούς και δημιουργικής απασχόλησης σε συνολικά 2.350 παιδιά, αν συνυπολογίσουμε και το πρόγραμμα της Αθλητικής Κατασκήνωσης, που ξεκινάει τις επόμενες μέρες. Και παρότι το πρόγραμμα της Αθλητικής Κατασκήνωσης έχει μια μικρή επιβάρυνση για τους συμμετέχοντες, έχει προβλεφθεί η δωρεάν συμμετοχή για τους εξυπηρετούμενους του Κοινωνικού Παντοπωλείου, που αριθμούν περίπου 600 οικογένειες. Στις δύσκολες συνθήκες οικονομικής και ενεργειακής κρίσης που δοκιμάζουν τις αντοχές των νοικοκυριών, η στήριξη των οικογενειών με παιδιά και όλων των ευπαθών ομάδων δεν μπορεί παρά να είναι η κύρια φροντίδα μας», σχολίασε ο δήμαρχος Χαλανδρίου Σίμος Ρούσσος, με αφορμή την υπερψήφιση του προγράμματος στο Δημοτικό Συμβούλιο.  
