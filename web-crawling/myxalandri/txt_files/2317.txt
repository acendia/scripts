Title:
Διαλεκτικό Φροντιστήριο Μ.Ε. Χαλάνδρι: Έτοιμοι για τη νέα σχολική χρονιά;
Description:
Ακόμα ένα καλοκαίρι φτάνει στο τέλος του. Ένα καλοκαίρι που όλοι είχαμε ανάγκη μετά από ένα δύσκολο χρόνο με τον φόβο της πανδημίας, με απαγορεύσεις κυκλοφορίας και lockdown, με αποστάσεις ασφαλείας και τηλεκπαίδευση. Ενώ το τέλος των διακοπών πλησιάζει, στα μυαλά μαθητών και γονέων επανέρχεται ο προβληματισμός για τη νέα σχολική χρονιά, με το άγχος αυξημένο λόγω των ειδικών συνθηκών που ίσως κληθούν και πάλι να αντιμετωπίσουν. Το φροντιστήριο ΔΙΑΛΕΚΤΙΚΟ, μετά την επιτυχημένη εμπειρία της προσαρμογής στις ειδικές συνθήκες της χρονιάς που πέρασε, είναι και πάλι δίπλα στον μαθητή για τον προγραμματισμό της χρονιάς που θα έρθει, απαντώντας στους πιο συχνούς προβληματισμούς που παρουσιάζονται στο ξεκίνημα του νέου σχολικού έτους: Πώς να προσαρμοστώ μετά τις διακοπές;  - Ξεκινάμε με επανάληψη!  Την πρώτη εβδομάδα του Σεπτεμβρίου, πριν την έναρξη των σχολικών μαθημάτων, ξεκινάει ο πρώτος κύκλος διαγωνισμάτων του ΔΙΑΛΕΚΤΙΚΟΥ, θεμελιώδες μέρος της σχολικής προετοιμασίας, ιδίως για τους μαθητές της Γ&#039; λυκείου. Με μια σειρά  απαιτητικών διαγωνισμάτων που επιμελείται ομάδα έμπειρων και εξειδικευμένων  εκπαιδευτικών, ο μαθητής έχει τη δυνατότητα:  ✓ Να διαγωνιστεί στον χώρο του φροντιστηρίου μαζί με τους μαθητές μας ✓ Να διαπιστώσει σε τι ποσοστό έχει εμπεδώσει τη μέχρι τώρα ύλη ✓ Να βρει μέσα από τα λάθη του απορίες, παραλείψεις  ✓ Να καθοδηγηθεί στη διόρθωση από τους καθηγητές μας  ✓ Να αναλάβει τις ενδεδειγμένες ενέργειες για κάλυψη τυχόν κενών ✓ Να ξεκινήσει το σχολείο με το αίσθημα ετοιμότητας και σιγουριάς Κι αν δυσκολεύομαι, αν έχω κενά;  - Οι καθηγητές μας είναι εδώ για εμάς!  Άνθρωποι που συνδυάζουν την πλήρη επιστημονική κατάρτιση και εξειδίκευση στο γνωστικό τους αντικείμενο με τη διάθεση προσφοράς και το μεράκι στη δουλειά τους.  Η πολυετής εμπειρία και οι ξεχωριστές ικανότητες συμπληρώνουν τις καινοτόμες  ιδέες και την όρεξη για δουλειά των καθηγητών που στελεχώνουν το δυναμικό μας.  Μέσα από ένα άρτια οργανωμένο, εξατομικευμένο παιδαγωγικό πρόγραμμα, η εκπαιδευτική διαδικασία είναι στοχευμένη στις ξεχωριστές ανάγκες του κάθε μαθητή. Προτεραιότητα δίνεται στην επίλυση όλων των ασκήσεων και γραπτών μέσα στην τάξη για την καλύτερη κατανόηση και εμπέδωση της ύλης. Τα τμήματα είναι αυστηρά ολιγομελή και ομοιογενή, με τον καθηγητή οδηγό σε κάθε βήμα. Το αποτέλεσμα είναι η παροχή έργου υψηλής ποιότητας σε ένα ευχάριστο κλίμα.  Κι αν έχουμε πάλι lockdown;  - Είμαστε έτοιμοι για όλα!  Στο ΔΙΑΛΕΚΤΙΚΟ τη χρονιά που πέρασε αξιοποιήθηκαν, παράλληλα με το δια ζώσης μάθημα, νέες προσεγγίσεις στην εκπαίδευση. Ο πίνακας αντικαταστάθηκε από την κοινή χρήση της οθόνης του υπολογιστή, η τάξη από τις διαδικτυακές πλατφόρμες τηλεδιάσκεψης, τα φυλλάδια και οι ασκήσεις από τα ηλεκτρονικά αρχεία word ή pdf κ.ο.κ. Ο μη ωφέλιμος χρόνος μειώθηκε στο ελάχιστο, οι μαθητές οργάνωσαν  καλύτερα τη μελέτη τους και οι εκπαιδευτικοί το υλικό τους. Πολλοί νέοι βρήκαν πιο ενδιαφέρον το μάθημα μέσω της τεχνολογίας, με την οποία ήταν, άλλωστε, ήδη εξοικειωμένοι και απέδωσαν καλύτερα. Τα αποτελέσματα κρίνονται ικανοποιητικά, καθώς φάνηκε πως η πανδημία δεν στάθηκε εμπόδιο ικανό να παρακωλύσει την εκπαιδευτική διαδικασία, η οποία συνεχίστηκε απρόσκοπτα για πάνω από πέντε μήνες υποχρεωτικού lockdown. Αξιοποιώντας γόνιμα την εμπειρία του χρόνου που πέρασε, μπορούμε πλέον με σιγουριά να δηλώσουμε έτοιμοι να ανταποκριθούμε σε κάθε αναπάντεχη συνθήκη, με την εγγύηση ότι δεν θα χαθεί ούτε μια ώρα μαθήματος όποιες και να είναι οι περιστάσεις. Κι αν δυσκολευόμαστε οικονομικά;  - Οι πιο ανταγωνιστικές προσφορές είναι εδώ!  Προσμετρώντας τις συνέπειες της πανδημίας στον οικογενειακό προϋπολογισμό, το ΔΙΑΛΕΚΤΙΚΟ συνεχίζει να παρέχει τα οικονομικότερα προγράμματα σπουδών, με δωρεάν παροχή φροντιστηριακών συγγραμμάτων, ειδικές εκπτώσεις για πολύτεκνους και ανέργους, καθώς και για κάθε δεύτερο παιδί που εγγράφεται. Επικοινωνήστε με τους υπεύθυνους σπουδών για να ενημερωθείτε για τις εκπτώσεις των πακέτων και να διαμορφώσετε το πρόγραμμα σπουδών που ταιριάζει σε εσάς!  Διαλεκτικό - Φροντιστήριο Μέσης ΕκπαίδευσηςΛοκρίδος 22Β, Χαλάνδρι 152 31 (χάρτης)τηλ. 210-6772895e-mail: dialektiko.edu@gmail.comsite: dialektiko.edu.grfacebook page: Διαλεκτικό - Φροντιστήριο Μ.Ε.   
