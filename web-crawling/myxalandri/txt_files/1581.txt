Title:
Εν δυνάμει επικίνδυνες οι επόμενες ημέρες στο Χαλάνδρι
Description:
Σύστημα χαμηλών πιέσεων, αρχίζει να επηρεάζει την ευρύτερη περιοχή της Ελλάδας και σε συνδυασμό με τις ασταθείς συνθήκες που επικρατούν, θα ευνοήσει την ανάπτυξη οργανωμένων καταιγίδων κατά τη διάρκεια των επόμενων ημερών.&amp;nbsp; Η πόλη του Χαλανδρίου, όπως και η περιοχή της Αττικής, στο σύνολό της, αναμένεται να επηρεαστούν σημαντικά από καταιγίδες, οι οποίες θα έχουν τοπικά έντονο χαρακτήρα και θα συνοδεύονται από ραγδαία βροχόπτωση, έντονη ηλεκτρική δραστηριότητα, και, ενδεχομένως, τοπικές χαλαζοπτώσεις. Τα πιο αξιόλογα φαινόμενα προβλέπεται να εκδηλωθούν, κατά διαστήματα, από τις απογευματινές ώρες της Τρίτης μέχρι και τις βραδινές ώρες της Τετάρτης. Τα φαινόμενα δεν προβλέπεται να έχουν συνεχή χαρακτήρα αλλά θα παρουσιάζουν διαστήματα σημαντικών εξάρσεων και υποχωρήσεων. Από την Πέμπτη, αναμένεται σημαντική υποχώρηση των φαινομένων και άνοιγμα του καιρού για μεγάλα χρονικά διαστήματα. Η αστάθεια, ωστόσο, θα συνεχιστεί και το ενδεχόμενο εκδήλωσης τοπικών καταιγίδων, κυρίως κατά τη διάρκεια των απογευματινών ωρών, θα συνεχίσει να υφίσταται καθ&#039; όλη τη διάρκεια της εβδομάδας. Αξίζει να σημειωθεί, πως κατά τη διάρκεια της Τρίτης και της Τετάρτης η θερμοκρασία θα κυμανθεί σε σχετικά χαμηλά επίπεδα, με τις μέγιστες τιμές κάτω από 25°C. Σταδιακή άνοδος της θερμοκρασίας αναμένεται από την Πέμπτη. Με βάση τα παραπάνω στοιχεία, ο κίνδυνος εκδήλωσης πλημμυρικών φαινομένων, κρίνεται αυξημένος, κυρίως σε περιοχές που βρίσκονται κοντά σε ρέματα και σε περιοχές που παρουσιάζουν ιστορικό πλημμυρών.&amp;nbsp; Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
