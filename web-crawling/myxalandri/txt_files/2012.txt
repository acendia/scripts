Title:
Σε αγορά 1.000 self tests για τις έκτακτες ανάγκες των σχολείων προχώρησε ο Δήμος Χαλανδρίου
Description:
Στην αγορά 1.000 αυτοδιαγνωστικών τεστ (self tests), προχώρησε ο Δήμος Χαλανδρίου, προκειμένου να συνδράμει τις έκτακτες ανάγκες των σχολείων. Η προμήθεια έγινε μέσω των δύο Σχολικών Επιτροπών (Α’ Βάθμιας και Β’ Βάθμιας Εκπαίδευσης), κατόπιν σχετικών αιτημάτων των δ/νσεων των σχολείων, με στόχο να αντιμετωπιστούν οι έκτακτες ανάγκες που προκύπτουν, κυρίως από το γεγονός ότι, μετά τον εντοπισμό θετικού κρούσματος σε ένα σχολικό τμήμα, προβλέπεται πλέον ιχνηλάτηση του συνόλου των μαθητών σε καθημερινή βάση, πέραν των προβλεπόμενων προληπτικών τεστ. «Σε συνεχή επικοινωνία με τις σχολικές μονάδες» «Από την αρχή της πανδημίας παραμένουμε σε συνεχή επικοινωνία με τις σχολικές μονάδες της πόλης, με στόχο συμπληρωματικά με τις παροχές της Πολιτείας, να καλύπτουμε τις ανάγκες που προκύπτουν. »Με αυτή τη λογική, φροντίσαμε για την έγκαιρη διάθεση μασκών, από την προηγούμενη ήδη σχολική χρονιά, για την προμήθεια τάμπλετ που κάλυψαν τις ανάγκες της τηλεκπαίδευσης, για τον διπλασιασμό του αριθμού των σχολικών καθαριστριών φέτος -με σημαντική επιβάρυνση του δημοτικού προϋπολογισμού-, με τη διάθεση αντισηπτικών όταν καταγράφονται ελλείψεις. »Η εύρυθμη και ασφαλής λειτουργία των σχολείων μας, στο μέτρο του δυνατού, αποτελεί υψηλή προτεραιότητα της σημερινής Δημοτικής Αρχής», σημειώνει η αντιδήμαρχος Παιδείας &amp;amp; Προσχολικής Αγωγής Ιωάννα Αθανασάτου.  
