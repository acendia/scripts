Title:
&quot;Δεν είμαι χαζός, είμαι δυσλεκτικός&quot;: Μία εκπληκτική ταινία για τις μαθησιακές δυσκολίες
Description:
Μια ταινία κινουμένων σχεδίων μικρού μήκους παραγωγής, σκηνοθεσίας και σεναρίου δύο δυσλεκτικών φοιτητών - Δείτε τις εμπειρίες τους «Δεν είμαι χαζός, είμαι δυσλεκτικός»: αυτή είναι η κραυγή αγωνίας ενός παιδιού που βασανίζεται από τη δυσλεξία και αδυνατεί να παρακολουθήσει το μάθημα, όχι επειδή δε θέλει αλλά επειδή γύρω του ορθώνονται χιλιάδες εμπόδια που πασχίζει να ξεπεράσει! Ένα βίντεο φοιτητών, μια συλλογική προσπάθεια, βασισμένη σε αληθινή εμπειρία... Πώς είναι μέσα στο μυαλό ενός δυσλεκτικού παιδιού; Στην αρχή του βίντεο βλέπουμε τον μαθητή στην τάξη την ώρα του μαθήματος, ώσπου η κάμερα «μπαίνει» στο μυαλό του και παρακολουθούμε τον... λαβύρινθο της σκέψης του και τις δυσκολίες που του προκαλούν τα βιβλία και οι επιπλέον γνώσεις... Τα άγχη, τις αγωνίες, τις ενοχές τους αλλά και τον αγώνα που κάνουν για να μπορέσουν να είναι σαν τα υπόλοιπα παιδιά... Ωστόσο κάθε παιδί είναι ξεχωριστό και αυτό δεν πρέπει να το ξεχνάμε! Το ενθαρρυντικό στην όλη υπόθεση είναι ότι δεν είναι μόνος του! Υπάρχουν κι άλλα παιδιά που περνούν το ίδιο, αν και κάθε περίπτωση είναι μοναδική! Δείτε το βίντεο: Δύο λόγια για την ταινία: Ένα μικρό παιδί με δυσλεξία χάνεται σε έναν κόσμο φτιαγμένο από βιβλία. Μόνο του στον κόσμο αυτό, αναγκάζεται να σκαρφαλώσει ένα βουνό που αντιπροσωπεύει το εκπαιδευτικό σύστημα. Η ταινία κινουμένων σχεδίων μικρού μήκους ΕΙΜΑΙ ΔΥΣΛΕΚΤΙΚΟΣ εκφράζει το πώς αισθάνεται κάποιος που έχει μαθησιακή διαφορά στο τωρινό σχολικό σύστημα. Όσοι έχουν μαθησιακές διαφορές θα πρέπει να είναι περήφανοι για το ποιοι είναι και δεν πρέπει ποτέ να αισθάνονται μόνοι τους. Η ταινία χρησιμοποιεί ισχυρές μεταφορές για να απεικονίσει αυτά τα συναισθήματα, ακολουθώντας ένα μικρό αγόρι στο ταξίδι του για να σκαρφαλώσει ένα βουνό σε έναν κόσμο φτιαγμένο από βιβλία. Το ΕΙΜΑΙ ΔΥΣΛΕΚΤΙΚΟΣ είναι μια φοιτητική ταινία κινουμένων σχεδίων μικρού μήκους παραγωγής, σκηνοθεσίας και σεναρίου των Mads Johan Øgaard και Katie Wyman. «Είμαστε και οι δύο Δυσλεκτικοί και έχουμε περάσει με διαφορετικό τρόπο τους τρόπους που το σχολικό σύστημα προσπαθεί να διαχειριστεί τους δυσλεκτικούς μαθητές, τους καλούς και τους κακούς. Δημιουργήσαμε αυτή την ταινία με την ελπίδα να δώσουμε στα άτομα με μαθησιακές διαφορές κάτι με το οποίο να ταυτίζονται. Κάτι που να λέει: &quot;Ναι, είναι ένα δύσκολο ταξίδι, αλλά δεν είσαι μόνος σου και μπορείς να ξεπεράσεις τις δυσκολίες!&quot;. Είναι ένα μήνυμα που πολλοί από εμάς δεν είχαμε όσο μεγαλώναμε. Γι&#039; αυτό και θέλουμε να δούνε αυτή την ταινία όσο περισσότεροι άνθρωποι γίνεται, ελπίζοντας ότι θα δώσει σε κάποιον το κουράγιο να συνεχίσει». Πηγή: www.alfavita.gr
