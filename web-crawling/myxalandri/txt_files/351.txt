Title:
&quot;Κλασικός Ιαπωνικός Χορός x Οιδίπους Τύραννος&quot; στο Deree College
Description:
“Κλασικός Ιαπωνικός Χορός x Οιδίπους Τύραννος” από τον Ichinosuke Umekawa Η Πρεσβεία της Ιαπωνίας στην Ελλάδα σε συνεργασία με το Deree - The American College of Greece παρουσιάζει, στο πλαίσιο του εορτασμού των 120 χρόνων διπλωματικών σχέσεων Ελλάδας-Ιαπωνίας (1899-2019), μια μοναδική παράσταση κλασικού ιαπωνικού χορού Nihon Buyō από τον διάσημο Ιάπωνα χορευτή Ichinosuke Umekawa, πρώην μέλος του Tokyo Ballet Company και απόφοιτο της σχολής Kabuki του Εθνικού Θεάτρου της Ιαπωνίας. Το Nihon Buyō ανήκει στις παραδοσιακές παραστατικές τέχνες της Ιαπωνίας με ιστορία τεσσάρων αιώνων και αντλεί επιρροές από τα θέατρα Kabuki και Nō, καθώς και από λαϊκούς χορούς. Το κοινό της Αθήνας θα έχει την ευκαιρία να απολαύσει τον διεθνούς φήμης καλλιτέχνη αμέσως μετά την ολοκλήρωση της διδασκαλίας του στο Λύκειο της Επιδαύρου, στο πλαίσιο του Φεστιβάλ Αθηνών, λίγο πριν την αναχώρησή του για την Ιαπωνία. Μια παράσταση που συνδέει τις παραδοσιακές τέχνες δύο μεγάλων πολιτισμών: του ιαπωνικού κλασικού χορού και της αρχαίας ελληνικής τραγωδίας.Ημερομηνία: Πέμπτη 18 Ιουλίου 2019 και ώρα 20:00 Χώρος: Black Box Theatre, Deree - The American College of Greece (Γραβιάς 6, Αγία Παρασκευή) Είσοδος Ελεύθερη ❖ H κράτηση θέσεων είναι απαραίτητη (τηλ: 210-6009800/εσ. 1320, καθημερινά 12:00-2:00 μ.μ., e-mail: avovolis@acg.edu) Πληροφορίες: Πρεσβεία της Ιαπωνίας - Πολιτιστικό τμήμα (Εθνικής Αντιστάσεως 46, Χαλάνδρι, τηλ. 210-6709900, www.gr.emb-japan.go.jp) ❖ Για λόγους ασφαλείας, η είσοδος στον χώρο θα γίνεται με την επίδειξη αστυνομικής ταυτότητας ή διαβατηρίου. &amp;nbsp; &amp;nbsp;
