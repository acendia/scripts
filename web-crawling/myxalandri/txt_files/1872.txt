Title:
Εκδήλωση στο Αετοπούλειο: &quot;Μέρες Κατοχής στην πόλη και στο βουνό&quot;
Description:
Με την ευκαιρία της εθνικής επετείου, ο Δήμος Χαλανδρίου οργανώνει εκδήλωση με τίτλο: &quot;Μέρες Κατοχής στην πόλη και στο βουνό&quot;, το&amp;nbsp;Σάββατο 27 Οκτωβρίου 2018 και ώρα 19:00, στο&amp;nbsp;Αετοπούλειο Πολιτιστικό Κέντρο Δήμου Χαλανδρίου (Φιλικής Εταιρείας 12 &amp; Τομπάζη 18). Θα μιλήσουν η Κατίνα Τέντα-Λατίφη (αγωνίστρια - συγγραφέας) και ο εκπαιδευτικός - διδάκτωρ Νεώτερης Ιστορίας, Μιχάλης Λυμπεράτος. Θα ακουστούν αποσπάσματα από το «Ημερολόγιο Κατοχής» της Ειρήνης Ζαχαρία και θα προβληθούν σχετικές εικόνες. Είσοδος ελεύθερη Λίγα λόγια για τους συντελεστές: ΚΑΤΙΝΑ ΤΕΝΤΑ-ΛΑΤΙΦΗ Η Κατίνα Τέντα-Λατίφη κατάγεται από τον Αλμυρό Μαγνησίας. Όντας μαθήτρια συμμετείχε σε αντιστασιακές ομάδες, όμως κυνηγήθηκε από παρακρατικούς, φυλακίστηκε και αργότερα εξορίστηκε στην Ικαρία. Απελευθερώθηκε από τον Διεθνή Ερυθρό Σταυρό, αλλά φτάνοντας στον Πειραιά συνελήφθη ξανά. Δραπέτευσε και κατέφυγε στα βουνά, όπου εντάχθηκε στον Δημοκρατικό Στρατό Ελλάδας. Με την ήττα του ΔΣΕ κατέφυγε στις ανατολικές χώρες και επανήλθε το 1952 στην Αθήνα, όπου έζησε παράνομα, ως μέλος της ομάδας Μπελογιάννη. Σπούδασε κοινωνικές και οικονομικές επιστήμες στην Μόσχα, στο Βουκουρέστι και στο Παρίσι. Επέστρεψε οριστικά στην Ελλάδα το 1974. Έχει γράψει τα βιβλία: «ΤΑ ΑΠΟΠΑΙΔΑ» και «ΠΕΤΡΟΣ ΚΟΚΑΛΗΣ». ΕΙΡΗΝΗ ΖΑΧΑΡΙΑ Η Ειρήνη Ζαχαρία γεννήθηκε στην Αθήνα το 1917. Η κήρυξη του πολέμου την βρήκε στο πλοίο, πηγαίνοντας στην Αμερική, όπου θα σπούδαζε με υποτροφία. Επέστρεψε για να βοηθήσει την οικογένειά της και εργάστηκε στην Κτηματική Τράπεζα. Συμμετείχε σε δράσεις αντιστασιακών ομάδων της Αθήνας. Στη διάρκεια της Κατοχής γνωρίστηκε με τον αξιωματικό της Αεροπορίας Τάσο Μαρμαρά, ο οποίος υπηρέτησε στη Μέση Ανατολή και τη Νότια Αφρική. Πέθανε το 2009. ΜΙΧΑΛΗΣ ΛΥΜΠΕΡΑΤΟΣ Ο Μιχάλης Λυμπεράτος είναι διδάκτορας Νεώτερης και Σύγχρονης Ιστορίας και συγγραφέας τεσσάρων επιστημονικών βιβλίων: «Η Ιστορία της Ελληνικής Πολεμικής Αεροπορίας στην Αλβανία και τη Μέση Ανατολή» {1997}, «Στα Πρόθυρα του Εμφυλίου Πολέμου» {2004}, «Από το ΕΑΜ στην ΕΔΑ» {2012}, «Μετά τον Εμφύλιο» {2015}, ενώ ένα πέμπτο βρίσκεται στο τυπογραφείο με τίτλο «Ζητήματα Εξουσίας στην Ελλάδα και τον κόσμο στα 1941-1949». Επίσης έχει επιμεληθεί τρεις συλλογές επιστημονικών έργων και έχει δημοσιεύσει δεκάδες άρθρα σε επιστημονικά περιοδικά και συλλογικούς τόμους στην Ελλάδα και το εξωτερικό. Έχει λάβει μέρος με εισηγήσεις σε διεθνή Συνέδρια και ημερίδες, ενώ είναι και μέλος του Διοικητικού Συμβουλίου της Εταιρείας Διάσωσης Ιστορικών Αρχείων και των Αρχείων Σύγχρονης Ιστορίας (ΑΣΚΙ). Για δέκα χρόνια δίδαξε στο Μεταπτυχιακό Πρόγραμμα Πολιτικής Επιστήμης και Ιστορίας του Παντείου Πανεπιστημίου. Είναι διευθυντής του 3ου Γυμνασίου Λιβαδειάς. &amp;nbsp;
