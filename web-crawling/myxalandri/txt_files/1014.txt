Title:
Σε συγκέντρωση στο Χαλάνδρι μίλησε ο ΓΓ της ΚΕ του ΚΚΕ Δημήτρης Κουτσούμπας
Description:
Ανακοίνωση των Κ.Ο. Βορείου Τομέα για την εκδήλωση του ΚΚΕ με τον Δημήτρη Κουτσούμπα στο Χαλάνδρι:  Στο κατάμεστο κλειστό γήπεδο «Μ. Παπαδάκης», στο Χαλάνδρι, μίλησε το πρωί της Κυριακής ο ΓΓ της ΚΕ του ΚΚΕ, Δημήτρης Κουτσούμπας, σε μια μαζική και μαχητική συγκέντρωση, όπου η νεολαία έδινε τον τόνο καθ&#039; όλη τη διάρκεια. «Ισχυροποιήστε το ΚΚΕ σε όλες τις εκλογικές μάχες που έχουμε μπροστά μας! Για να είστε εσείς οι ίδιοι αύριο πιο δυνατοί! Για να δυναμώσει η προοπτική των μεγάλων ανατροπών που έχουμε ανάγκη εμείς και τα παιδιά μας! Μόνοι τους και όλοι μας! Τέρμα οι διπλοί εκβιασμοί! Κάτω τα ψευτοδιλήμματα! Μπορούμε να κάψουμε όλα τα αντιλαϊκά σενάρια! Μπορούμε να βαδίζουμε χέρι- χέρι στο δρόμο της τιμής και του χρέους, στο δρόμο της ελπίδας και του αγώνα», τόνισε ο Δημήτρης Κουτσούμπας. Το άνοιγμα της εκδήλωσης έκανε ο Κώστας Γιαννόπουλος, γραμματέας Βορείου τομέα και μέλος της ΕΠ της ΚΟΑ, ο οποίος παρουσίασε τους υποψηφίους του ΚΚΕ στον Βόρειο Τομέα. Ακολούθησαν χαιρετισμοί από τους υποψήφιους στον Βόρειο Τομέα, Κώστα Γουλιάμο, καθηγητή τακτικό μέλος της Ευρωπαϊκής Ακαδημίας Επιστημών και Τεχνών και τ. Πρύτανη του Ευρωπαϊκού Πανεπιστημίου Κύπρου και Γιώργο Πομάσκι, ομοσπονδιακό προπονητή στίβου. Στην συγκέντρωση έδωσαν το «παρών» υποψήφιοι βουλευτές του Κόμματος. Συγκεκριμένα, οι Δ. Τσακνής, τραγουδοποιός και υποψήφιος βουλευτής Επικρατείας, Γ. Παπαζαχαριακης, συνθέτης και υποψήφιος βουλευτής στον Βόρειο Τομέα, Κ. Παπασωτηρίου, έμπορος και υποψήφιος βουλευτής στον Βόρειο Τομέα, Αφρ. Κτενά, πανεπιστημιακός και υποψήφια στον Βόρειο Τομέα, Πάνος ζάχαρης, σκιτσογράφος και υποψήφιος βουλευτής Ά Αθήνας, Γ. Αγγέλου, συνταγματάρχης ε.α. και υποψήφιος βουλευτής Δωδεκανήσου με το ΚΚΕ. Επίσης, πανεπιστημιακοί, άνθρωποι του πολιτισμού, του αθλητισμού κ.ά όπως οι Γ. Μήλιος, πανεπιστημιακός, Γ. Κουτσογιαννόπουλος, ομοσπονδιακός προπονητής, Χ. Ματζαφος, μέλος ΔΣ ΣΕΠΚΑ, Γρ. Βασίλας, μουσικός, Ν. Αποσκιτής, ταμία του Αθλητικού Ομίλου Βριλησσίων, δεκάδες άλλοι εκπρόσωποι μαζικών φορέων και σωματείων της περιοχής, καθώς και παλαίμαχοι αγωνιστές τους οποίους η οργάνωση θα τιμήσει σε ξεχωριστή εκδήλωση που προγραμματίζει. Από το ΚΚΕ ο Μάκης Μακρής, μέλος της ΚΕ και ο Ιάσονας Φανός, γραμματέας του Συμβουλίου Περιοχής Αττικής της ΚΝΕ και μέλος του Γραφείου του ΚΣ. Από τον χώρο της Τοπικής Διοίκησης οι Α. Γκιζιωτης, δημοτικός σύμβουλος Αγίας Παρασκευής, Λούλα Καρατζά, δημοτική σύμβουλος Χαλανδρίου, Δ. Λάμπρου, δημοτικός σύμβουλος Χαλανδρίου, Αντ. Ρεκλείτης, δημοτικός σύμβουλος Χολαργού, Γ. Ρεμούνδος, δημοτικός σύμβουλος Χολαργού, Γ. Βήττος, δημοτικός σύμβουλος Βριλησσίων, Μ. Καρλατήρα, δημοτικός σύμβουλος Αμαρουσίου, Σπ. Κωνσταντάς, δημοτικός σύμβουλος Μελισσίων, Τ. Παντελόγλου, δημοτικός σύμβουλος Διονύσου, Αντ. Μήλας, δημοτικός σύμβουλος Κηφισιάς-Ερυθραίας, Τ. Ευσταθίου και Σούλα Μάζη, πρώην δημοτικοί σύμβουλοι Χαλανδρίου, Χρ. Κασίμης, πρώην δημοτικός σύμβουλος με τη «Λαϊκή Συσπείρωση» και ο δήμαρχος Χαλανδρίου Συμεών Ρούσσος. https://www.youtube.com/watch?v=uwl_mhQ3pEo Το ψηφοδέλτιο του ΚΚΕ στον Βόρειο Τομέα Αθηνών: 1) Δημήτρης Κουτσούμπας, ΓΓ της ΚΕ του ΚΚΕ. 2) Νίκος Αγγελίδης, δημοσιογράφος της ΕΡΤ. 3) Πέτρος Αλέπης, μέλος της ΚΕ του ΚΚΕ και αντιπρόεδρος του Συλλόγου Γονέων και Κηδεμόνων του 10ου δημοτικού σχολείου Ν. Ιωνίας. 4) Κώστας Γουλιάμος, καθηγητής Πανεπιστημίου, πρώην πρύτανης του πανεπιστημίου Κύπρου, τακτικό μέλος της Ευρωπαϊκής Ακαδημίας Επιστημών και Τεχνών. 5) Γεωργία Κουρή, παιδαγωγός στην ειδική αγωγή, πρόεδρος των εργαζομένων στην ειδική αγωγή. 6) Αφροδίτη Κτενά, καθηγήτρια Πανεπιστημίου και μέλος του Τμήματος Παιδείας της Κεντρικής επιτροπής του ΚΚΕ. 7) Ντιάνα Λιάκου, νηπιαγωγός, πρόεδρος του Συλλόγου Δασκάλων «Σεφέρης». 8) Έλενα Μποτζιολή, φιλόλογος, μέλος του γραφείου του Κεντρικού Συμβουλίου της ΚΝΕ και δημοτική σύμβουλος Νέας Ιωνίας. 9) Γιάννης Παπαζαχαριάκης, μουσικός, ενορχηστρωτής. 10) Κέλλυ Παπαϊωάννου, αρχιτέκτονας, μέλος του Τμήματος Πολιτισμού της Κεντρικής Επιτροπής του ΚΚΕ. 11) Κώστας Παπασωτηρίου, έμπορος 12) Βασίλης Παρασκευόπουλος, μουσικός, πρόεδρος του Πανελλήνιου Μουσικού Συλλόγου. 13) Αλέκος Περάκης, τεχνικός του ΟΤΕ, πρόεδρος του Σωματείου Εργαζομένων στις Τηλεπικοινωνίες και την Πληροφορική. 14) Βαγγελιώ Πλατανιά, μέλος της ΚΕΟΕ του ΚΚΕ, μέλος του Διοικητικού Συμβουλίου της Ανωτάτης Συνομοσπονδίας Γονέων Μαθητών Ελλάδας. 15) Γιώργος Πομάσκι, ομοσπονδιακός προπονητής στίβου. 16) Έρη Ρίτσου, συγγραφέας. 17) Χρήστος Σαλταπίδας, πλοίαρχος εν αποστρατεία του πολεμικού Ναυτικού. 18) Νίκος Σερετάκης, δημοτικός σύμβουλος Φιλαδέλφειας, μέλος του Διοικητικού Συμβουλίου της Ένωσης Γονέων Φιλαδέλφειας. 19) Βούλα Τσίγκα, φιλόλογος-νηπιαγωγός, πρόεδρος του Συλλόγου Γονέων παιδικών σταθμών Νέας Ιωνίας. 20) Γρηγόρης Χαραλαμπίδης, εκτελωνιστής και δημοτικός σύμβουλος Γαλατσίου.    
