Title:
Νέα Γραμμή Δημότη στον Δήμο Χαλανδρίου
Description:
Προσβλέποντας στην καλύτερη εξυπηρέτηση των δημοτών, δημιουργήθηκε η νέα Γραμμή Δημότη Χαλανδρίου 2152158520 με πρόγραμμα λειτουργίας Δευτέρα έως και Κυριακή, από τις 08:00 το πρωί έως και τις 22:00 το βράδυ, 365 ημέρες τον χρόνο. Στόχος της νέας υπηρεσίας είναι η σωστή τηλεφωνική εξυπηρέτηση του πολίτη, η καταγραφή και η σωστή διαχείριση των αιτημάτων και των αναφορών του. Όλα τα αιτήματα και οι προτάσεις βελτίωσης θα καταγράφονται και θα διαβιβάζονται στις αρμόδιες διευθύνσεις του Δήμου, ενώ θα παρακολουθείται η πορεία διευθέτησής τους και θα ενημερώνεται ο αιτών για την έκβαση. Σε συνδυασμό με το Chalandri report, η νέα γραμμή δημότη έρχεται να ενισχύσει τη δια δραστική, ανοιχτή και αποτελεσματική επικοινωνία μεταξύ του Δήμου Χαλανδρίου, των κατοίκων, των επιχειρήσεων, των δημοτικών υπαλλήλων, των τοπικών συλλόγων και των διαφόρων ομάδων ενδιαφερομένων. &amp;nbsp;
