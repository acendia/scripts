Title:
Οι γυναίκες στο προσκήνιο, στην εκδήλωση της δημοτικής παράταξης “Χαλάνδρι σε Δράση”
Description:
«Οι γυναίκες βρέθηκαν στο προσκήνιο στο Χαλάνδρι! Και είχαν πρωταγωνιστικό ρόλο! Η ακριβής αποτύπωση των παραπάνω υπήρξε στην εκδήλωση “Γυναίκες στο προσκήνιο, στην Κοινωνία, στην Οικογένεια και στην Πολιτική”», τόνισε η επικεφαλής της δημοτικής παράταξης “Χαλάνδρι σε Δράση” Κρίστη Αγαπητού, στην εκδήλωση που πραγματοποιήθηκε την Κυριακή 16 Οκτωβρίου. Αναλυτικά η ανακοίνωση: Μία εκδήλωση που διοργάνωσε η παράταξη “Χαλάνδρι σε Δράση”, με επικεφαλής και υποψήφια δήμαρχο Χαλανδρίου την Κρίστη Αγαπητού, όπου έδωσαν το παρόν (κυρίως) εκατοντάδες γυναίκες της πόλης αλλά και Χαλανδραίων, οι οποίοι «πλημμύρισαν» κάθε γωνιά του «Tennis Club». «Παντού, οι γυναίκες αναρριχώνται σε κάθε θέση της κοινωνίας, της οικονομίας, της πολιτικής αλλά ταυτόχρονα είναι και ο βασικός πυλώνας κάθε οικογένειας. Πιστεύω πραγματικά, ότι έχουμε τόση δύναμη μέσα μας, που μπορούμε να πετύχουμε πολλά περισσότερα, ώστε να δημιουργήσουμε έναν καλύτερο κόσμο. Μάλιστα, σήμερα, στις δύσκολες εποχές, που διανύουμε, νομίζω ότι ο ρόλος μας αποκτά ακόμη μεγαλύτερη αξία» τόνισε χαρακτηριστικά η Κ. Αγαπητού. Η υποψήφια δήμαρχος Χαλανδρίου χαρακτήρισε ως απόδειξη της γυναικείας επιτυχίας στην Ελλάδα τις: Νίκη Κεραμέως (υπουργός Παιδείας), Ζωή Ράπτη (υφυπουργός Υγείας) καθώς και τις Λουκία Κεφαλογιάννη (αντιπεριφερειάρχης Βορείου Τομέα Αθηνών) και Δήμητρα Κεχαγιά (δήμαρχος Πεντέλης), που συμμετείχαν στην εκδήλωση. Η Ν. Κεραμέως και η Ζ. Ράπτη υπογράμμισαν την τεράστια σημασία, που έχει δοθεί από τα υπουργεία τους, με σχεδιασμό συγκεκριμένων έργων, για την αναβάθμιση του ρόλου των γυναικών σε κάθε επίπεδο. Άξια αναφοράς: Η παρουσία των δύο πρώην δημάρχων Χαλανδρίου, Γρηγόρη Ζαφειρόπουλου και Γιώργου Κουράση, του Στάθη Ανδρεόπουλου (επικεφαλής του συνδυασμού “Φιλική Πόλη”) και Γιάννη Λαδόπουλου (πρόεδρος δημοτικού συμβουλίου). Επίσης, υπήρξε έντονη η παρουσία της νεολαίας, εκπροσώπων σημαντικών φορέων της πόλης μας, της τοπικής αυτοδιοίκησης, της κεντρικής πολιτικής σκηνής, της Νέας Δημοκρατίας καθώς κι από άλλους κομματικούς χώρους.  
