Title:
Ανακάλυψε τον εαυτό σου μέσω του εναλλακτικού κέντρου θεραπειών Santi Therapy, στο Χαλάνδρι
Description:
Η πραγματική ευτυχία, ξεκινάει από μέσα μας, αναφέρει η Ειρήνη Λώλη, ιδρύτρια του Εναλλακτικού Κέντρου Santi Therapy στο Χαλάνδρι. Θαύματα συμβαίνουν παντού γύρω μας και όταν αρχίσουμε να τα παρατηρούμε, βιώνουμε ακόμη περισσότερα. Αν δεν μπορούμε να τα αντιληφθούμε, είναι γιατί πρώτα πρέπει να «καθαρίσουμε» την αντίληψη και μετά το σώμα μας! Στο Κέντρο Εναλλακτικών Θεραπειών Santi Therapy, σας καθοδηγούμε στο να μάθετε το πώς επιτυγχάνεται αυτό, να γνωρίσετε καλύτερα τον εαυτό σας και να αναβαθμίσετε την ποιότητα της ζωής σας. Στόχος του κέντρου είναι να βοηθάει ανθρώπους σωματικά και ψυχοσυναισθηματικά ώστε να βιώνουν καλύτερη ποιότητας ζωής, τόσο κινητικά όσο και ψυχοσυναισθηματικά. Εμπνευστής της Ειρήνης, ήταν η μητέρα της, η οποία ως άτομο με σκλήρυνση κατά πλάκας, είχε αρκετά ψυχοσωματικά και κινητικά θέματα. Σήμερα, η αγάπη της για τον άνθρωπο αλλά και μια σειρά από προσωπικά βιώματα την οδήγησαν να μοιράζεται το όραμα και τις γνώσεις της, μέσω των εναλλακτικών θεραπειών, στο Εναλλακτικό Κέντρο Santi Therapy, στοχεύοντας στη βελτίωση της σωματικής κατάστασης, της ψυχικής ισορροπίας και της πνευματικής ανάπτυξης! Οι υπηρεσίες που προσφέρονται είναι οι ακόλουθες: Aerial Παιδιών &amp;amp; Ενηλίκων/ Aerial 40plus / Aerial για 3η Ηλικία/ Η μέθοδος Aerial είναι ένα εξαιρετικό σύστημα θεραπείας που προφέρει απελευθέρωση, ενδυνάμωση και χαλάρωση με τη βοήθεια ειδικής αιώρας (πανί). Πρόκειται για μία ολοκληρωμένη μέθοδο που συνδυάζει την αίσθηση της δύναμης, της ελευθερίας αλλά και του παιχνιδιού. Μέσω αυτής, ανακαλύπτουμε νέες πτυχές της προσωπικότητάς μας και θεραπεύουμε πληγωμένα μέρη του εαυτού μας, έτσι ώστε να μπορούμε να ξεπεράσουμε φόβους και προσκολλήσεις. Θεραπεία Πόνου/ Pilates/ Yoga Πρόκειται για μία εξειδικευμένη μέθοδο που ενισχύει τη δύναμη, την ελαστικότητα και τη γενική υγεία του οργανισμού. Διορθώνει ανισορροπίες και διευκολύνει την κίνηση όλων όσων θέλουν να βελτιώσουν το σώμα και την ψυχολογία τους. Επιπλέον, βοηθά στην σε βάθος κατανόηση των εμπειριών και τα βιωμάτων μας, με αποτέλεσμα να αποκτούμε μεγαλύτερη διαύγεια σε σχέση με το σώμα και τους γύρω μας. Μέσα από ένα φυσικό και υγιεινό τρόπο, βοηθάει στο να γνωρίσει ο καθένας καλύτερα τον εαυτό του, να αποκτήσει μεγαλύτερη αυτοπεποίθηση και αυτοεκτίμηση, νοιώθοντας υπέροχα στο σώμα που κατοικεί καθημερινά! Οι συνεδρίες/μαθήματα είναι προσαρμοσμένα στις ανάγκες του κάθε ανθρώπου χωριστά και σχεδιασμένα για να βελτιώσουν εντυπωσιακά τον τρόπο που κινείται, δείχνει και αισθάνεται. Δεν χρειάζεται κάποιος να είναι έμπειρος για να τα απολαύσει, αλλά να παρακολουθεί τακτικά τις συνεδρίες / τα μαθήματα. Αγγελικό Ρέικι Ένα ολοκληρωμένο σύστημα θεραπείας, φροντίδας του εαυτού, μεταμόρφωσης και εξέλιξης. Πρόκειται για ένα σύστημα το οποίο χρησιμοποιεί την ενέργεια της θεϊκής διάνοιας ώστε να βιώσουμε υγεία και ευεξία σε κάθε επίπεδο της ύπαρξης μας. Το εκπληκτικό με το Αγγελικό Ρέικι είναι πως μπορούμε να το εφαρμόσουμε ανά πάσα στιγμή, όχι μόνο στον εαυτό μας, αλλά και σε άλλους ανθρώπους για να τους βοηθήσουμε στη ζωή τους. Είναι η αγκαλιά της αγάπης από τον ίδιο τον Θεό σε όλα τα παιδιά του και γι’ αυτό είναι ανεξάρτητο από το θρησκευτικό, το πολιτισμικό ή το μορφωτικό υπόβαθρο κάθε ανθρώπου. Μάλαξη (Massage) Η μάλαξη ή μασάζ (massage), είναι μια από τις παλαιότερες αλλά και τις πιο αποτελεσματικές θεραπευτικές παρεμβάσεις στο ανθρώπινο σώμα. Σαν διαχρονική αυτοθεραπευτική τεχνική και πια στις μέρες μας σαν επιστημονικά επικυρωμένη μέθοδος αποκατάστασης, θεωρείται από τις τελειότερες ειδικότητες για να μετατρέψει ο ανθρώπινος οργανισμός μια παθολογική κατάσταση στη φυσιολογία. Στόχος της είναι να χαλαρώνει το σώμα, να μειώνει τους μυϊκούς σπασμούς, να απομακρύνει ευκολότερα τα άχρηστα προϊόντα του μεταβολισμού μέσω της αγγειοδιαστολής και της αύξησης κυκλοφορίας του αίματος και της λέμφου, να επεμβαίνει στο Κεντρικό νευρικό σύστημα μέσω των περιφερικών νεύρων με αποτέλεσμα την εξισορρόπηση ολόκληρου του οργανισμού (επιβραδύνονται οι περιοχές που υπερλειτουργούν ενώ επιταχύνονται οι λειτουργίες των περιοχών που ατονούν), να εξαλείφει τον πόνο, το stress και το άγχος και να συντονίζει ολόκληρο τον οργανισμό σε φυσιολογικά επίπεδα. Συμβουλευτική Συνεδρία Με τη συμβουλευτική μέθοδο κάθε άνθρωπος μπορεί να αποκτήσει επίγνωση των δυνάμεων και των ταλέντων του, ώστε να δημιουργεί την πραγματικότητα που επιθυμεί. Συνειδητοποιεί το ρόλο που έχει στο περιβάλλον που μεγάλωσε, τα αίτια των προβλημάτων ή συμπεριφορών του, ώστε να αφυπνιστεί και να δώσει λύση για μια καλύτερη ποιότητα ζωής. Με τη συμβουλευτική, στόχος μας είναι η αλλαγή και η διόρθωση λανθασμένων συμπερασμάτων και περιοριστικών πεποιθήσεων, αντιλήψεων και αποφάσεων - προσκολλήσεων, που δεν είναι αποτελεσματικά στη ζωή μας. Επικοινωνούμε ουσιαστικά για τον εαυτό και τις αλήθειες μας. Αποκτούμε αναγνώριση, αυτοαποδοχή, ενδυνάμωση και αυτοεκτίμηση, αξιοποιώντας τα ταλέντα και τις ικανότητές μας με στόχο πάντα την ευτυχία μας. Τέλος, μέσα από την αλληλεπίδραση, ανακαλύπτουμε και συνειδητοποιούμε το προσωπικό καθρέφτισμα και τις αιτίες των προβλημάτων μας, με έναν δυναμικό και γρήγορο τρόπο και βρίσκουμε λύσεις για να επιτευχθεί ο στόχος μας. NLP - TLT - Ύπνωση Ο Νευρο-Γλωσσικός Προγραμματισμός (NLP) και το Time Line Therapy (TLT) είναι τεχνικές που μας μαθαίνουν να χρησιμοποιούμε τη «γλώσσα» του μυαλού για να επιτύχουμε τους στόχους μας. Αποκτούμε τα εργαλεία εκείνα που μας βοηθούν τόσο στην προσωπική, όσο και στην επαγγελματική μας ζωή. Στις ατομικές συνεδρίες, οι άνθρωποι ασχολούνται συνήθως με συγκεκριμένα θέματα, όπως είναι η καριέρα, η υγεία, οι σχέσεις, η οικονομική άνοδος, διακοπή καπνίσματος, διαχείριση άγχους, επικοινωνία, κρίσεις πανικού, αυτοάνοσα, αυτοεκτίμηση κ.λπ. αλλά και με καθημερινά προβλήματα, που φαντάζουν δύσκολα στη διαχείρισή τους. Τέλος, μέσα από την Ύπνωση (Hypnosis) μαθαίνουμε να διευρύνουμε τη συνείδησή μας και σε βαθιά χαλάρωση προγραμματίζουμε το ασυνείδητό μας για θετικές κινητοποιήσεις, οι οποίες επιδρούν στη ζωή μας έλκοντας και υλοποιώντας αυτό που επιθυμούμε. ThetaHealing® Tο ThetaHealing® είναι μια διαλογιστική διαδικασία που μέσω διαφόρων τεχνικών, επιτυγχάνουμε να μεταμορφώσουμε τη ζωή μας ανακατασκευάζοντας τις περιοριστικές πεποιθήσεις που έχουμε για τη ζωή, τις καταστάσεις και τον εαυτό μας. Μας επιτρέπει να έχουμε την πρόσβαση στο υποσυνείδητο μέσω των κυμάτων Θήτα, ώστε να αλλάξουμε τις σκέψεις και τις πεποιθήσεις που δεν μας εξυπηρετούν. Δηλαδή, να αντικαταστήσουμε πεποιθήσεις και σκέψεις που μας περιορίζουν στην καθημερινότητά μας, να αισθανόμαστε θετικά συναισθήματα, να υλοποιήσουμε τους στόχους μας, συν-δημιουργήσουμε την αφθονία στη ζωή μας, να ξεπεράσουμε τους φόβους και τις φοβίες μας, να απαλλαγούμε από σωματικά συμπτώματα ή και ασθένειες που είναι αποτελέσματα του συστήματος πεποιθήσεων που έχουμε διαμορφώσει, να βελτιώσουμε τη σχέση μας με τον εαυτό μας και τους γύρω μας, να εντάξουμε περισσότερη χαρά και δημιουργικότητα στη ζωή μας. 38 Ανθοϊάματα Bach Ένα πλήρες σύστημα ίασης, ήπιο, εύχρηστο, απλό και χωρίς παρενέργειες, που δόθηκε στην ανθρωπότητα, τη δεκαετία του 1930, από τον Dr Bach Edward. Ο Dr Bach πίστευε πως οι ασθένειες και οι δυσαρμονίες που εμφανίζονται στους ανθρώπους είναι αποτέλεσμα της σύγκρουσης μεταξύ της ψυχής και της προσωπικότητας. Η μέθοδος εστιάζει σε συμπεριφορές και συναισθήματα και όχι σε σωματικά συμπτώματα ή ιατρικές διαγνώσεις. Βασική αρχή του Bach ήταν, η προτεινόμενη αγωγή να κατευθύνεται στον ασθενή και όχι στην ασθένεια. Τα ανθοϊάματα έχουν την ικανότητα να επιλύουν μπλοκαρίσματα που έχουν γεννηθεί από τη δυσαρμονία ανάμεσα στην προσωπικότητα, στις διαθέσεις, στη συναισθηματική και νοητική κατάσταση του εαυτού μας. Έτσι τα ανθοϊάματα βοηθούν στο να βελτιώσουμε τη ζωή μας μέσα από τις εκφράσεις του ψυχισμού και της συμπεριφοράς μας, να παρατηρήσουμε πως η ζωή μας ανθίζει από μέσα προς τα έξω, να βιώσουμε χαρά, νοητική και συναισθηματική ισορροπία. Βιοσυντονισμός Ολοκληρωμένη εναλλακτική ιατρική μέθοδος που με τη χρήση συσκευών (βιοσυντονισμού) γίνεται βιοενεργειακή μέτρηση, εντοπίζονται οι συχνότητες των παθογόνων μικροοργανισμών και στη συνέχεια παράγονται συχνότητες ακριβώς αντίθετες από αυτές ώστε να επέλθει η ισορροπία και άρα και η υγεία.  Tέλος, το Εναλλακτικό Κέντρο Θεραπειών Santi Therapy απευθύνεται σε όλους τους ανθρώπους που εκτός από την επιστήμη της ψυχολογίας και του σώματος, θέλουν να γνωρίσουν και να αγαπήσουν το σώμα και τον εαυτό τους σε βάθος και με έναν διαφορετικό τρόπο προσέγγισης!   SANTI Therapy Αμυκλών 20, 152 31 Χαλάνδρι (χάρτης) τηλ.: 697-3785270 Δευτέρα έως Σάββατο 09:00-22:00 e-mail: info@santi.gr site: www.santi.gr facebook: Santi Therapy instagram: santitherapy    
