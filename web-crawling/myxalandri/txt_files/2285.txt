Title:
Απογραφή 2021: Προκήρυξη ΕΛΣΤΑΤ για περίπου 300 απογραφείς στο Χαλάνδρι
Description:
Ο Δήμος Χαλανδρίου υποστηρίζοντας το έργο της απογραφής 2021 που διεξάγει η Ελληνική Στατιστική Αρχή (ΕΛΣΤΑΤ) από τον Οκτώβριο έως τον Δεκέμβριο του 2021, προβάλλει χρήσιμες ενημερώσεις για τη διαδικασία που χαρακτηρίζεται ως «η μεγαλύτερη επιχείρηση που διεξάγει το κράτος σε περίοδο ειρήνης» και η οποία ξεκινά με την απογραφή των κτιρίων. Στο πλαίσιο αυτό η ΕΛΣΤΑΤ έχει προκηρύξει θέσεις απασχόλησης για απογραφείς, για το διάστημα Οκτωβρίου - Δεκεμβρίου. Υπολογίζεται ότι για το Χαλάνδρι θα απασχοληθούν περίπου 300 άτομα.  Οι ενδιαφερόμενοι μπορούν να υποβάλουν ηλεκτρονική αίτηση εκδήλωσης ενδιαφέροντος μέχρι τις 15:00 της 27ης Σεπτεμβρίου 2021. Δικαίωμα υποβολής αίτησης για ένταξη στο Μητρώο Απογραφέων Πληθυσμού - Κατοικιών έχουν μόνον φυσικά πρόσωπα, τα οποία θα πρέπει να είναι τουλάχιστον απόφοιτοι Λυκείου ή εξαταξίου Γυμνασίου, ηλικίας 18 έως 67 ετών (έτη γέννησης από 1954-2003). Οι υποψήφιοι μπορεί να είναι ιδιώτες, ή υπάλληλοι της κεντρικής διοίκησης, ΝΠΔΔ, ΝΠΙΔ ελεγχόμενων από το Δημόσιο, ΟΤΑ, Δημόσιων Επιχειρήσεων και Οργανισμών. Προϋπόθεση συμμετοχής στη διαδικασία είναι οι ενδιαφερόμενοι να έχουν ευχέρεια στη χρήση ηλεκτρονικού υπολογιστή και να έχουν πρόσβαση σε ηλεκτρονικό εξοπλισμό (σταθερό ή φορητό ηλεκτρονικό υπολογιστή ιδιωτικής χρήσεως) για την καταχώριση των στοιχείων που θα συλλέξουν με έντυπα ερωτηματολόγια και για την παρακολούθηση της πορείας της αυτοαπογραφής. Δείτε όλες τις λεπτομέρειες της προκήρυξης ΕΔΩ
