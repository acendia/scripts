Title:
Περιφέρεια Αττικής: Αποκαταστάθηκε πλήρως το οδόστρωμα της Παπανικολή στο Χαλάνδρι
Description:
Μετά τις άμεσες παρεμβάσεις από την Περιφέρεια Αττικής αποκαταστάθηκε πλήρως το πρόβλημα με το οδόστρωμα που προκλήθηκε επί της οδού Παπανικολή στο Χαλάνδρι έπειτα από καθίζηση που υπέστη την περασμένη εβδομάδα, λόγω κακοτεχνίας του παρελθόντος από εταιρεία τηλεφωνικών δικτύων. Ο δρόμος αναμένεται να δοθεί ξανά στην κυκλοφορία, νωρίς σήμερα το απόγευμα, σύμφωνα με την ανακοίνωση της Περιφέρειας. Υπενθυμίζεται πως πριν από περίπου μία εβδομάδα τμήμα του οδοστρώματος είχε υποστεί καθίζηση, εξαιτίας διάτρησης αγωγού απορροής ομβρίων από αγωγούς τηλεφωνικού δικτύου. Ειδικότερα προκλήθηκε σπηλαίωση (μεγάλο κούφωμα κάτω από το οδόστρωμα), η οποία οφειλόταν στο γεγονός ότι κατά το παρελθόν εταιρεία τηλεφωνικών δικτύων είχε διατηρήσει τον πλακοσκεπή αγωγό ομβρίων, με τη μέθοδο της κατευθυνόμενης διάτρησης (χωρίς δηλαδή ανοιχτή διατομή), και δημιούργησε ρήγμα στον αγωγό ομβρίων (παλιό αγωγό κατασκευασμένο από την ΕΥΔΑΠ). Με εντολή του περιφερειάρχη Αττικής, άμεσα έσπευσαν στο σημείο συνεργεία της Περιφέρειας, έγινε κατάλληλη σήμανση για την αποφυγή ατυχημάτων και ξεκίνησαν άμεσα οι εργασίες αποκατάστασης. «Στόχος μας ήταν η αποκατάσταση του προβλήματος, που προκλήθηκε από κακοτεχνίες του παρελθόντος, με ταχείς διαδικασίες προκειμένου να ξαναδοθεί με ασφάλεια ξανά ο δρόμος στην κυκλοφορία, γι&#039; αυτό και τα συνεργεία μας δούλεψαν όλες αυτές τις μέρες με εντατικούς ρυθμούς. Θέλω να τους ευχαριστήσω γιατί λειτούργησαν άμεσα και αποτελεσματικά με στοχευμένες παρεμβάσεις, προκειμένου να έχουμε γρήγορα το επιθυμητό αποτέλεσμα. Ο δρόμος σήμερα παραδίδεται ξανά στην κυκλοφορία και είναι πλέον απολύτως ασφαλής», δήλωσε σχετικά ο περιφερειάρχης Αττικής Γιώργος Πατούλης.  Σχετικά άρθρα: Καθίζηση οδοστρώματος στην Παπανικολή στο Χαλάνδρι - Εκτροπή της κυκλοφορίας Ο Δήμος Χαλανδρίου για την καθίζηση στην Παπανικολή Δήμος Χαλανδρίου: Πού οφείλεται η καθίζηση του οδοστρώματος στην οδό Παπανικολή Προσωρινές κυκλοφοριακές ρυθμίσεις στην Παπανικολή στο Χαλάνδρι, λόγω έκτακτων εργασιών Συνεχίζονται από την Περιφέρεια Αττικής οι εργασίες αποκατάστασης του οδοστρώματος στην Παπανικολή  
