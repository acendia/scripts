Title:
Δήμος Χαλανδρίου: «Ευγενική υπενθύμιση προς την κ. Αγαπητού - Η σιωπή είναι χρυσός»
Description:
Με την ακόλουθη ανακοίνωση ο Δήμος Χαλανδρίου απαντά στη δημοτική παράταξη “Χαλάνδρι σε Δράση” αναφορικά με τα «Ευριπίδεια 2022»:   Μόνο θυμηδία προκαλεί η νέα ανακοίνωση της παράταξης «Χαλάνδρι σε Δράση», στην οποία με αφορμή την πραγματοποίηση των Ευριπίδειων τον Σεπτέμβριο, η κ. Αγαπητού κάνει λόγο για υποβάθμιση του αθλητισμού στην πόλη, για «κακή κατάσταση» του αθλητικού κέντρου «Ν. Πέρκιζας», ενώ σημειώνει ότι «η διοίκηση του Δήμου δεν έχει καμία σχέση με τον αθλητισμό και τα αθλητικά δρώμενα στην πόλη»… Ξεπερνάει δε κάθε λογική το γεγονός ότι η κ. Αγαπητού, ως νέα επικεφαλής της παράταξης, προσυπογράφει αυτή την ανακοίνωση, όταν είναι γνωστό τοις πάσι ότι η διοίκηση Κουράση το 2014: Παρέδωσε τρία αθλητικά κέντρα, κλειστά, μη αδειοδοτημένα και σφραγισμένα από το υγειονομικό. Παρέδωσε πισίνες χωρίς άδειες, με νερό ακατάλληλο, από γεώτρηση. Παρέδωσε αθλητικές εγκαταστάσεις, οι οποίες τόσο εξωτερικά όσο και εσωτερικά (γήπεδα, αποδυτήρια, δάπεδα, φωτισμός) βρίσκονταν σε απόλυτη κατάρρευση. Εκτός αν υποθέσουμε ότι η κ. Αγαπητού, ως αντιδήμαρχος Οικονομικών τότε, δεν είχε προλάβει να περάσει ούτε μια βόλτα από τα αθλητικά κέντρα της πόλης και αγνοούσε την άθλια κατάσταση στην οποία είχαν περιέλθει... Θα τη βοηθήσουμε λοιπόν να φρεσκάρει τη μνήμη της με το φωτογραφικό υλικό που θέτουμε στη διάθεσή της. Υ.Σ1.: Απορίας άξιο πάντως -μετά τον υπερβάλλοντα ζήλο που επιδεικνύει η μείζων αντιπολίτευση με τις απανωτές ανακοινώσεις της για το θέμα- γιατί δεν το έφερε στην προ ημερησίας συζήτηση στο πρόσφατο Δημοτικό Συμβούλιο... Δυστυχώς αυτή η πρακτική δηλώνει απαξίωση του Δημοτικού Συμβουλίου και επιβεβαιώνει την άποψή μας ότι πρόκειται για ανακοινώσεις που γίνονται για το θεαθήναι.   Σχετικά άρθρα: “Χαλάνδρι σε Δράση”: Γιατί ακυρώθηκαν τα «Ευριπίδεια 2022»; Δήμος Χαλανδρίου προς “Χαλάνδρι σε Δράση”: «Σταματήστε να διαδίδετε fake news» Αντιπαράθεσης συνέχεια για τους μαθητικές αγώνες στίβου «Ευριπίδεια 2022»  
