Title:
Τεχνικό Πρόγραμμα και Προϋπολογισμός - πράξη 3η
Description:
Συνεδριάζει το Δημοτικό Συμβούλιο Χαλανδρίου την Τρίτη 28 Νοεμβρίου 2017 -σε διπλή Συνεδρίαση- στο Παλαιό Δημαρχείο (Γρηγ. Γυφτόπουλου 2),&amp;nbsp;σε μια τρίτη απόπειρα για την έγκριση του Τεχνικού Προγράμματος του Δήμου Οικονομικού Έτους 2018 και στη συνέχεια την ψήφιση του Προϋπολογισμού Ο.Ε. 2018. Να θυμίσουμε ότι κατά την πρώτη Συνεδρίαση στις 15/11/2017 το Τεχνικό Πρόγραμμα δεν υπερψηφίστηκε, ενώ στη δεύτερη στις 22/11/2017, η συνεδρίαση του Δημοτικού Συμβουλίου δεν πραγματοποιήθηκε, λόγω μη ύπαρξης απαρτίας.&amp;nbsp; Στις 19:00, τα θέματα της ημερήσιας διάταξης της 28ης Τακτικής Συνεδρίασης είναι τα ακόλουθα: 1. Τροποποίηση - Συμπλήρωση της υπ’ αριθμ. 543/2017 Απόφασης του Δημοτικού Συμβουλίου. 2. Μεταβολές σχολικών μονάδων Α΄ Βάθμιας Εκπαίδευσης για το σχολικό έτος 2018-2019. 3. Παράταση του χρόνου ισχύος της σύμβασης με αριθμ. πρωτ. 21716/28-06-2017 που υπεγράφη για τον Έλεγχο Ισολογισμού και Σύνταξης Ελέγχου Ο.Ε. 2016. 4. Τριμηνιαία έκθεση αποτελεσμάτων εκτέλεσης προϋπολογισμού Γ΄ τριμήνου 2017 του Δήμου. 5. Επιστροφή ποσού ως αχρεωστήτως εισπραχθέντος. 6. Επιστροφή ποσού ως αχρεωστήτως καταβληθέντος. 7. Έγκριση πρακτικών επίλυσης φορολογικών διαφορών. 8. Έγκριση σκοπιμότητας και έγκριση πίστωσης ποσού για την προμήθεια ειδών τροφοδοσίας (catering), για την πραγματοποίηση τριών εκδηλώσεων του Σώματος Εθελοντών Χαλανδρίου και των συμμετεχόντων μελών του. 9. Καθιέρωση διαφορετικού ωραρίου λειτουργίας των υπαλλήλων του Αυτοτελούς Τμήματος Δημοσίων Σχέσεων &amp; Γραμματείας Δημάρχου για το έτος 2018. 10. Λήψη απόφασης σκοπιμότητας για την προμήθεια: «Προμήθεια ηλεκτρολογικού υλικού για το έτος 2017», με Α.Μ. 101/2017. 11. Λήψη απόφασης σκοπιμότητας για την προμήθεια: «Προμήθεια στοιχείων &amp; εξοπλισμού υπαίθριου πάρκου τροχοσανίδας (SKATE PARK)», με Α.Μ. 117/2017. 12. Λήψη απόφασης περί μη δυνατότητας υλοποίησης εργασίας με ίδια μέσα και έγκριση για παροχή υπηρεσίας με τίτλο: «Παροχή υπηρεσίας για οικοδομικές εργασίες». 13. Έγκριση 1ου Ανακεφαλαιωτικού Πίνακα Εργασιών (1ου Α.Π.Ε. - Τακτοποιητικός) του έργου με τίτλο: ‘‘Διαμόρφωση υποδομής αγωνιστικού χώρου στο Αθλητικό Κέντρο Ν. Πέρκιζας’’, Α.Μ. 9/2017. 14. Έγκριση πρωτοκόλλου οριστικής παραλαβής του έργου «Συντήρηση διαφόρων παιδικών χαρών και κοινόχρηστων χώρων στο Δήμο Χαλανδρίου», Α.Μ. 05/2014. 15. Άδεια κοπής επικίνδυνων δένδρων. 16. Έγκριση απόφασης Δημάρχου. 17. Έγκριση Τεχνικού Προγράμματος του Δήμου Ο.Ε. 2018. Στις 20:00, τα θέματα της ημερήσιας διάταξης της 7ης Ειδικής Συνεδρίασης είναι τα εξής: 1. Ψήφιση Προϋπολογισμού Οικονομικού Έτους 2018. 2. Έγκριση πίνακα στοχοθεσίας οικονομικών αποτελεσμάτων του Δήμου Έτους 2018. &amp;nbsp;
