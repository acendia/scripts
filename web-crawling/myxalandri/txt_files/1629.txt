Title:
Κίνδυνος για τη δημόσια υγεία ο σκουπιδότοπος στο Νομισματοκοπείο
Description:
Ο κ. Μιχαήλ Ψωμάς, ιδιοκτήτης ιδιωτικής εταιρείας που βρίσκεται πλησίον του Νομισματοκοπείου στο Χαλάνδρι, μας στέλνει επιστολή και φωτογραφίες, τις οποίες έχει κοινοποιήσει και στον δήμαρχο Χαλανδρίου και στο υπουργείο Υγείας, και καταγγέλλει μεταξύ άλλων τα ακόλουθα: «Αξιότιμε κε Δήμαρχε, με την παρούσα επιστολή θα ήθελα να διαμαρτυρηθώ εντόνως και να σας κάνω να ενδιαφερθείτε λίγο για το δήμο σας.&amp;nbsp;Σας επισυνάπτω φωτογραφίες παλαιές και σημερινές 27/6/2018 για να δείτε την κατάσταση που επικρατεί δίπλα μας, την οποία πολλάκις έχουμε αναφέρει στην Υπηρεσία Καθαριότητας του Δήμου, χωρίς αποτέλεσμα όμως. Έχει να εμφανισθεί φορτηγό καθαριότητας του Δήμου εδώ και πάρα πολλούς μήνες. Ο χώρος καθαριζόταν, όπως βλέπεται και σε μία από τις φωτογραφίες, με την ιδιωτική πρωτοβουλία της μάνδρας οικοδομών που βρισκόταν όπισθεν των γραφείων μας και χρησιμοποιώ παρελθόντα χρόνο γιατί πλέον έχει αλλάξει διεύθυνση. Σας καλώ άμεσα να παρέμβετε και να βρείτε λύση. Σας κρούω τον κώδωνα του κινδύνου και εφιστώ την προσοχή σας για την δημόσια υγεία της περιοχής. Παρακαλώ όποτε επιθυμείτε και μπορείτε να επισκεφτείτε το σημείο που βρισκόμαστε, να διαπιστώσετε ιδίοις όμμασι όσα αναγράφω». &amp;nbsp;
