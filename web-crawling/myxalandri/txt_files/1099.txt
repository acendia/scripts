Title:
“Χαλάνδρι σε Δράση”: Επιλεκτική αμνησία για το έργο των ομβρίων στην πόλη
Description:
Ανακοίνωση της δημοτικής παράταξης “Χαλάνδρι σε Δράση” αναφορικά με το έργο των ομβρίων στο Χαλάνδρι:  Για άλλη μια φορά ο κ. Ρούσσος διαστρεβλώνει ή παραποιεί την πραγματικότητα, χωρίς ίχνος ντροπής, για ένα έργο, την μελέτη του οποίου παραδώσαμε, όταν είμασταν Διοίκηση, επικαιροποιημένη και έτοιμη για δημοπράτηση. Οι αντιρρήσεις μας κύριε Ρούσσο δεν είχαν να κάνουν με αυτό καθ’ αυτό το έργο, αλλά με την διαδικασία που επιλέξατε για να δώσετε τελικά το έργο στον, άκουσον άκουσον 15ο μειοδότη επικαλούμενος μάλιστα με περισσή αυθάδεια και ψεύδος ότι θα χρησιμοποιείτο ειδικό μηχάνημα (tracer) εξαπατώντας τους πάντες ακόμη και το ελεγκτικό συνέδριο παρόλο που ο εισηγητής είχε τεκμηριωμένα αντίθετη άποψη. Μηχάνημα που όπως σας λέγαμε δεν ήταν δυνατόν να χρησιμοποιηθεί στον αστικό ιστό της πόλης, όπως και τελικά δεν χρησιμοποιήθηκε μία μεθόδευση που στοίχισε 800.000€ επιπλέον από την προσφορά του πρώτου (1ου) μειοδότη. Καταγγείλαμε αυτή την μεθοδευμένη διαδικασία που επιλέξατε και όχι το έργο που θα έπρεπε να γίνει στην πόλη μας, την μελέτη του οποίου εμείς σας είχαμε παραδώσει.  
