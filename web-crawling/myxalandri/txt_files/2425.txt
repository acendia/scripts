Title:
4ο Καλλιτεχνικό Φεστιβάλ Τρίτης Ηλικίας στο Χαλάνδρι
Description:
Ποίηση, θέατρο, ζωγραφική και πολλή χορωδιακή μουσική θα έχει και πάλι φέτος το Καλλιτεχνικό Φεστιβάλ Τρίτης Ηλικίας, που οργανώνεται από τα ΚΑΠΗ Χαλανδρίου για τέταρτη χρονιά. Το Φεστιβάλ θα γίνει 6 και 7 Ιουνίου, στην αίθουσα εκδηλώσεων του Ιερού Ναού Αγίου Γεωργίου Χαλανδρίου (Αγ. Παρασκευής 81), ώρα 18:30. Η έναρξη γίνεται με παράσταση απο τη θεατρική ομάδα Τρίτης Ηλικιας 60+ με το έργο «ΠΑΝΔΟΧΕΙΟΝ Η ΓΑΛΗΝΗ» σε κείμενο, σκηνοθεσία και μουσική επιμέλεια Άσπας Ανωγιάτη. Θα ακολουθήσει η απονομή των βραβείων του 3ου Διαγωνισμού Ποίησης που οργάνωσε το τμήμα ΚΑΠΗ Χαλανδρίου για τα μέλη των ΚΑΠΗ Αττικής. Επίσης θα υπάρχει έκθεση με έργα ζωγραφικής και χειροτεχνίας μελών των ΚΑΠΗ, καθώς και μια έκθεση με αυτοκινητάκια της παιδικής μας ηλικίας. Τη δεύτερη μέρα, 7 Ιουνίου στον ίδιο χώρο, θα παρουσιαστεί ένα μεγάλο πρόγραμμα χορωδιακής μουσικής από τη χορωδία Αγίου Γεωργίου, την Επτανησιακή Χορωδία του Κερκυραϊκού συλλόγου Αγιοδημητριωτών Αττικής Ο Άγιος Δημήτριος, τις χορωδίες των ΚΑΠΗ Αγίας Παρασκευής, Καπανδριτίου, Αυλώνα και Τρίτης Ηλικίας 60+ Χαλανδρίου. Όσοι/ες παρακολουθήσουν το Φεστιβάλ θα έχουν την ευκαιρία να απολαύσουν τα αποτελέσματα μιας επίμονης και επίπονης δουλειάς, αλλά και να διδαχτούν από το κέφι, τη ζωντάνια και τη σοφία των ανθρώπων Τρίτης Ηλικίας. &amp;nbsp;
