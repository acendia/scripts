Title:
Δήμος Χαλανδρίου: «Συνεχίστε έτσι κ. Ρώμα μέχρι ο αυτοεξευτελισμός σας να γίνει τέλειος»
Description:
Απάντηση του Δήμου Χαλανδρίου στη νέα ανακοίνωση του αντιπεριφερειάρχη Πολιτισμού &amp;amp; Αθλητισμού και υποψήφιου δημάρχου Χαλανδρίου Χάρη Ρώμα [«ΨΕΜΑ ΣΤΟ ΨΕΜΑ»*]: «Μετά και τη νέα ανακοίνωση του αντιπεριφερειάρχη Πολιτισμού κ. Ρώμα για το θέμα του Αδριάνειου Υδραγωγείου, παρά τις τεκμηριωμένες απαντήσεις του Δήμου που απέδειξαν με στοιχεία ότι καμιά συμμετοχή δεν είχε ο Αναπτυξιακός Οργανισμός της Περιφέρειας στην κατάρτιση της πρότασης για το έργο ανάδειξης του Αδριάνειου Υδραγωγείου στο Χαλάνδρι, όπως ψευδώς διατείνεται ο κ. Ρώμας, ο Δήμος Χαλανδρίου σημειώνει: Ο κ. Ρώμας επανέρχεται σε έναν ισχυρισμό αυταπόδεικτα ψευδή: Οι μελέτες του έργου για την ανάδειξη του Αδριάνειου Υδραγωγείου στο Χαλάνδρι ΔΕΝ εκπορεύτηκαν από τον Αναπτυξιακό Οργανισμό της Περιφέρειας. Για τον απλό λόγο ότι ο Αναπτυξιακός Οργανισμός συστάθηκε ενάμισι χρόνο, Ιανουάριο του 2021, μετά την έγκριση από την Ευρωπαϊκή Επιτροπή της πρότασης του Χαλανδρίου, τον Ιούλιο του 2020. Το ότι ο κ. Ρώμας επιμένει σε ένα αυταπόδεικτα ψευδή ισχυρισμό, καταφεύγοντας παράλληλα σε αγοραίους χαρακτηρισμούς και χυδαία προσωπική επίθεση κατά του δημάρχου Χαλανδρίου αποκαλύπτει: Το ήθος του ανθρώπου και την ποιότητα του δημόσιου λόγου με τον οποίο πολιτεύεται. Την παντελή έλλειψη επιχειρημάτων και προτάσεων για το μέλλον της πόλης. Τον εκνευρισμό αλλά και την απόγνωση του κ. Ρώμα. Συνεχίστε έτσι κ. Ρώμα μέχρι ο αυτοεξευτελισμός σας να γίνει τέλειος! Υ.Σ.: Το νόμιμο και κυρίως το ηθικό δεν ορίζεται α λα καρτ και κατά πως βολεύει τον καθένα. Ο Δήμος Χαλανδρίου ευχαριστεί τον κ. Ρώμα που αποσαφήνισε στους πολίτες του Χαλανδρίου ότι κρίνει ηθικό να κάνει προεκλογική εκστρατεία ως υποψήφιος δήμαρχος Χαλανδρίου, από τη θέση του αντιπεριφερειάρχη».   Σχετικά άρθρα: Χάρης Ρώμας: «Πολλά παράπλευρα έργα μπορούν να γίνουν στο Χαλάνδρι σε σχέση με το Αδριάνειο Υδραγωγείο» Δήμος Χαλανδρίου: «Υψηλή “τέχνη” ψευδολογίας και παραπληροφόρησης από τον κ. Ρώμα» * “Χαλάνδρι στο Φως”: «ΨΕΜΑ ΣΤΟ ΨΕΜΑ»   
