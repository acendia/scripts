Title:
Νέο μέλος στην Ένωση Νέων Αυτοδιοικητικών Ελλάδος η Κρίστη Αγαπητού
Description:
Nέο μέλος της Ένωσης Νέων Αυτοδιοικητικών Ελλάδος (Ε.Ν.Α.) είναι η Κρίστη Αγαπητού, δημοτική σύμβουλος Χαλανδρίου και υποψήφια δήμαρχος με την παράταξη “Χαλάνδρι σε Δράση”, όπως ανακοίνωσε ο πρόεδρος της Ε.Ν.Α. Νεκτάριος Καλαντζής. Αναλυτικά η ανακοίνωση: Η Ένωση Νέων Αυτοδιοικητικών (Ε.Ν.Α.) Ελλάδος εδώ και έξι χρόνια με δράση σε όλη τη χώρα, αποτελούμενη από νέους αιρετούς, περιφερειακούς και δημοτικούς συμβούλους, αντιπεριφερειάρχες, επάρχους και αντιδημάρχους από όλη την Ελλάδα, πιστεύοντας πως η Τοπική Αυτοδιοίκηση πρέπει να βρει καινούργιους και καινοτόμους τρόπους ανάπτυξης και ανάδειξης των τοπικών κοινωνιών, συνεχίζει για ακόμη μια αυτοδιοικητική περίοδο τις παρεμβάσεις της σε όλη την Ελλάδα. Με την ήδη παρουσία εκατοντάδων νέων ανθρώπων, αιρετών, από κάθε σημείο της Ελλάδος, μιας και αποτελείται η ΕΝΑ από νέους αυτοδιοικητικούς από το Καστελόριζο ως τη Θράκη και από την Κέρκυρα ως την Κρήτη, με ιδιαίτερη χαρά ανακοινώνει ως νέο μέλος της την Κρίστη Αγαπητού, δημοτική σύμβουλο του Δήμου Χαλανδρίου και την καλωσορίζουμε στην πιο επιτυχημένη πρωτοβουλία που έχει γίνει στην αυτοδιοίκηση τα τελευταία χρόνια, με παρέμβαση σε όλη την Ελλάδα και με τους νέους μπροστά. Εκ μέρους του Δ.Σ. της Ένωσης Νέων Αυτοδιοικητικών Ελλάδος (Ε.Ν.Α.) Ο ΠρόεδροςΝεκτάριος Καλαντζής   Διαβάστε σχετικά: Η Κρίστη Αγαπητού νέα υποψήφια δήμαρχος με την παράταξη “Χαλάνδρι σε Δράση”
