Title:
Επίσκεψη του Συλλόγου “Καλλιστώ” στο Νοσοκομείο Άγιος Σάββας
Description:
Σήμερα η πρόεδρος και μέλη του Συλλόγου κοινωνικών δράσεων για την Υγεία και το Περιβάλλον «ΚΑΛΛΙΣΤΩ» επισκέφθηκαν το Νοσοκομείο &quot;Άγιος Σάββας&quot; (Κέντρο Ημερήσιας Νοσηλείας «Νίκος Κούρκουλος») και προσέφεραν δώρα σε όλους, ασθενείς και νοσηλευτικό προσωπικό. Ο Σύλλογος αναφέρει σχετικά: «Μια κίνηση με συμβολικό αλλά και ουσιαστικό χαρακτήρα μόλις λίγες μέρες μετά την Παγκόσμια Ημέρα Νοσηλευτικού Προσωπικού, ως ένδειξη ευγνωμοσύνης για την προσφορά τους σε όλους εμάς που βιώσαμε ή βιώνουν τώρα τον καρκίνο. Σκοπός της επίσκεψής μας να δώσουμε μήνυμα αισιοδοξίας σε όσους νοσούν. Η ζωή μας είναι σημαντική και καλούμαστε κάθε μέρα να κερδίζουμε μικρές ή μεγαλύτερες μάχες, με πρόληψη και έγκαιρη διάγνωση, έχοντας δίπλα μας ανθρώπους που μας δίνουν δύναμη, με θετική έμπνευση και ελπίδα, ενισχύοντας την αυτοπεποίθηση μας. Είμαστε δίπλα τους να αντιμετωπίσουμε τις δυσκολίες με αγάπη για τη ζωή!».  
