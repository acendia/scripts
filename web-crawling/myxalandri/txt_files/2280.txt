Title:
Π. Βάσιος: “Η ανθρώπινη αξιοπρέπεια είναι απαραβίαστη. Πρέπει να είναι σεβαστή και να προστατεύεται”
Description:
Το ακόλουθο Δελτίο Τύπου εξέδωσε ο κ. Παναγιώτης Βάσιος, επικεφαλής του συνδυασμού «Χαλάνδρι Απόφαση Ευθύνης», σχετικά με ανακοίνωση του Συλλόγου Μηχανικών ΠΕ και ΤΕ του Δήμου Χαλανδρίου:  Η ανθρώπινη αξιοπρέπεια είναι απαραβίαστη. Πρέπει να είναι σεβαστή και να προστατεύεται. Φίλες και Φίλοι Μετά από 7 χρόνια διοίκησης του Δήμου μας, από τον συνδυασμό του κυρίου Ρούσσου, άρχισαν να βγαίνουν στη δημοσιότητα  συσσωρευμένα προβλήματα και συμπεριφορές. Ο Σύλλογος Μηχανικών ΠΕ και ΤΕ του δήμου Χαλανδρίου με ανακοίνωσή του (1)  καταγγέλλει την διοίκηση του Δήμου Χαλανδρίου για «την υποτιμητική αλλά και αυταρχική συμπεριφορά της απέναντι στους εργαζομένους μηχανικούς και των τεσσάρων δνσεων που υπηρετούν». Μιλούν για «καθημερινές παρεμβάσεις και απρεπείς συμπεριφορές οι οποίες δεν τους επιτρέπουν να επιτελέσουν του έργο τους με την απαραίτητη ψυχική και πνευματική ηρεμία, για την εύρυθμη λειτουργία του δήμου». Επίσης μιλούν για «προσβλητική συμπεριφορά της Διοίκησης προς εργαζόμενη Προϊσταμένη δνσης και για προσβλητικές προσβολές και πόλεμο νεύρων» κ.α. Κρίνοντας την βαρύτητα των καταγγελλομένων, θεωρούσαμε δεδομένο ότι ο Δήμαρχος άμεσα θα καλούσε τους αρχηγούς των Δημοτικών παρατάξεων, προκειμένου να τους ενημερώσει σχετικά. Δυστυχώς από το γραφείο Δημάρχου εστάλη ένα κείμενο (2) με τίτλο «απάντηση της διοίκησης του Δήμου στην επιστολή του συλλόγου μηχανικών του Δήμου Χαλανδρίου». Δεν επιθυμούμε να σχολιάσουμε το κείμενο της διοίκησης γιατί το θεωρούμε άστοχο. Η ΘΕΣΗ ΜΑΣ Απευθυνόμαστε στη διοίκηση του συλλόγου μηχανικών ΠΕ και ΤΕ του δήμου Χαλανδρίου και τους καλούμε, να μας ενημερώσουν για το περιεχόμενο του «πλήθους των γραπτών αναφορών τους» όπως αναφέρουν στο κείμενο της δημοσίευσης. Επίσης να μας γνωρίσουν εάν, «οι καθημερινές παρεμβάσεις οι οποίες δεν τους επιτρέπουν να επιτελέσουν το έργο τους», αφορούν επίβλεψη έργων, διαδικασίες διαγωνισμών κ.α.   Πιστεύουμε ότι η δημιουργία κλίματος εμπιστοσύνης της διοίκησης με τους εργαζομένους πρέπει να αποτελεί πρώτη προτεραιότητα και η σημερινή διοίκηση του Δήμου Χαλανδρίου οφείλει να κινηθεί προς αυτή την κατεύθυνση.   Η ανθρώπινη αξιοπρέπεια είναι απαραβίαστη. Πρέπει να είναι σεβαστή και να προστατεύεται. Κάθε εργαζόμενος έχει δικαίωμα σε συνθήκες εργασίας οι οποίες σέβονται την υγεία, την ασφάλεια και την αξιοπρέπειά του. Το άρθρον 3 της ΕΣΔΑ και το άρθρο 4 του Χάρτη Θεμελιωδών Δικαιωμάτων της Ε.Ε ορίζουν ότι κανείς δεν μπορεί να υποβληθεί σε βασανιστήρια, ούτε σε απάνθρωπες εξευτελίστηκες ποινές ή μεταχείριση. Παναγιώτης ΒάσιοςΔημοτικός Σύμβουλος ΧαλανδρίουΕπικεφαλής του συνδυασμού «Χαλάνδρι Απόφαση Ευθύνης»   (1) Η ανακοίνωση του Συλλόγου Μηχανικών ΠΕ &amp;amp; ΤΕ Δήμου Χαλανδρίου   (2) Η απάντηση της διοίκησης του Δήμου Xαλανδρίου στην επιστολή του Συλλόγου Μηχανικών ΠΕ &amp;amp; ΤΕ Δήμου Χαλανδρίου    
