Title:
O ΣΠΑΠ υλοποίησε καθαρισμούς και αποψιλώσεις στο Χαλάνδρι
Description:
Ο Σύνδεσμος Δήμων για την Προστασία και την Ανάπλαση του Πεντελικού (Σ.Π.Α.Π.) υλοποίησε πρόγραμμα καθαρισμών και αποψιλώσεων σε καίρια σημεία που υποδείχθηκαν από τον Δήμο Χαλανδρίου, όπως στη Ρεματιά Πεντέλης - Χαλανδρίου, σε κοινόχρηστους χώρους πέριξ της ρεματιάς, στον παράδρομο της Αττικής οδού, καθώς και σε άλλες αστικές περιοχές. Η Ομάδα των εργαζομένων του Συνδέσμου, ήταν εξοπλισμένη με οχήματα και μηχανολογικό εξοπλισμό και έδρασε στο πλαίσιο της υλοποίησης του προγράμματος αποψιλώσεων και καθαρισμού ξερών χόρτων εν όψει της καλοκαιρινής περιόδου. Κατά τη διάρκεια των εργασιών ο Πρόεδρος του Σ.Π.Α.Π. και Γενικός Γραμματέας του Εποπτικού Συμβουλίου της Κ.Ε.Δ.Ε. Βλάσσης Σιώμος δήλωσε: «Και σήμερα συνεχίζουμε το πρόγραμμα καθαρισμών και αποψιλώσεων εδώ στη Ρεματιά Χαλανδρίου, αλλά και σε άλλες αστικές περιοχές της πόλης του Χαλανδρίου με ομάδα εργαζομένων του Σ.Π.Α.Π. για να στηρίξουμε ακόμη έναν Δήμο Μέλος του Συνδέσμου. Και αυτός ο καθαρισμός αποτελεί τμήμα των πρωτοβουλιών που έχουμε αναλάβει για να προστατεύσουμε τις περιαστικές περιοχές, συμμετέχοντας σε καθαρισμούς πρόληψης σε όλους τους Δήμους Μέλη του ΣΠΑΠ. Ο Σύνδεσμος θα συνεχίσει όλο τον Μάιο και τον Ιούνιο να παρέχει εκ περιτροπής βοήθεια, σε ανθρώπινο δυναμικό και μηχανολογικό εξοπλισμό και οχήματα, στους Δήμους Μέλη του στους καθαρισμούς και αποψιλώσεις.&amp;nbsp;Με αυτόν τον τρόπο, συμβάλλουμε στην όσο το δυνατόν καλύτερη πρόληψη, αλλά και αναβάθμιση του περιβάλλοντος των Δήμων Μελών μας που περιβάλλουν το Πεντελικό». &amp;nbsp;
