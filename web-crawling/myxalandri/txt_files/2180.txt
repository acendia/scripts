Title:
Συναντήσεις της αντιπεριφερειάρχη Βόρειας Αθήνας με τους δημάρχους Πεντέλης και Νέας Ιωνίας
Description:
Τον δήμαρχο Πεντέλης κ. Δημήτριο Στεργίου-Καψάλη επισκέφτηκε την Τετάρτη 13 Μαρτίου η αντιπεριφερειάρχης Βορείου Τομέα Αθηνών κα Σοφία Κορωναίου, όπου συζήτησαν και στη συνέχεια επισκέφτηκαν τα έργα που η Περιφέρεια Αττικής χρηματοδοτεί και είναι σε εξέλιξη στη ζώνη ευθύνης του Δήμου. Ειδικότερα επισκέφτηκαν: α) Το χώρο θρυματοποίησης των κλαδιών όπου εργάζεται ο θρυματοποιητής. Την αγορά θρυματοποιητή για το Δήμο Πεντέλης χρηματοδοτεί η Περιφέρεια Αττικής. β) Τα τέσσερα (4) γεφυράκια στη Δ.Κ. Πεντέλης που υλοποιείται Έργο Αντιπλημμυρικής Προστασίας στο οποίο έχει αναδειχθεί ο Ανάδοχος και εντός των ημερών εγκαθίσταται. Το έργο έχει χρηματοδοτήσει η Περιφέρεια Αττικής με 200.000 ευρώ.γ) Το έργο της Γέφυρας του Βαλανάρη που εξ ολοκλήρου χρηματοδότησε η Περιφέρεια Αττικής και έχει ολοκληρωθεί.δ) Τα Γήπεδα Ποδοσφαίρου Μελισσίων και Νέας Πεντέλης των οποίων την επίστρωση με συνθετικούς τάπητες ύψους 580.000 ευρώ έχει χρηματοδοτήσει η Περιφέρεια Αττικής. ε) Έγινε έλεγχος στο εσωτερικό οδικό δίκτυο του Δήμου Πεντέλης που θα γίνει έργο των ασφαλτοστρώσεων. Έχει αναδειχθεί ο Ανάδοχος και σύντομα εγκαθίσταται, με συνολική χρηματοδότηση από την Περιφέρεια Αττικής για το έργο 4.720.067 ευρώ. Η αντιπεριφερειάρχης συζήτησε λεπτομερώς με τον δήμαρχο τα θέματα που αφορούσαν και στην οργάνωση και λειτουργία της Πολιτικής Προστασίας στο Δήμο Πεντέλης ενόψει της επερχόμενης αντιπυρικής περιόδου. Τέλος οι δύο πλευρές επισήμαναν την άριστη συνεργασία του Δήμου με την Περιφέρεια Αττικής και την περιφερειάρχη κα Ρένα Δούρου. Συνάντηση με τον δήμαρχο Νέας Ιωνίας, Ηρακλή Γκότση είχε την Τετάρτη 6 Μαρτίου, η αντιπεριφερειάρχης Βορείου Τομέα Αθηνών, κ. Σοφία Κορωναίου. Στο επίκεντρο της συνάντησης, η πορεία των έργων που βρίσκονται σε εξέλιξη στη Νέα Ιωνία και χρηματοδοτούνται από την Περιφέρεια Αττικής συνολικού προϋπολογισμού 18.299.745 ευρώ (αντιπλημμυρικά, κατασκευή πεζογέφυρας, διαμόρφωση πλατείας. χώρος πρασίνου και υπόγειας στάθμευσης στο οικοδομικό τετράγωνο 150). Επίσης, συζητήθηκε το αίτημα του Δήμου για χρηματοδότηση ανέγερσης κλειστού κολυμβητηρίου με πισίνα διαστάσεων 21.00*50.00μ., βοηθητικής πισίνας 10.00*12.00μ. με κερκίδες χωρητικότητας 500 ατόμων. Η κα Σοφία Κορωναίου, ο κ. Ηρακλής Γκότσης, ο Σεβασμιότατος Μητροπολίτης Νέας Ιωνίας και Φιλαδελφείας κ. Γαβριήλ περιηγήθηκαν στο χώρο όπου εκτελούνται τα έργα για το «Ιωνικό κέντρο». &amp;nbsp;
