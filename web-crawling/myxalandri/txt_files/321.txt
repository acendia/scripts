Title:
Χωρίς Μετρό, Ηλεκτρικό, Τραμ και Τρόλεϊ την Τετάρτη 28 Νοεμβρίου - Στάση εργασίας στα Λεωφορεία
Description:
Μετ’ εμποδίων θα γίνονται οι μετακινήσεις με τα μέσα μαζικής μεταφοράς στην πρωτεύουσα την ερχόμενη Τετάρτη 28 Νοεμβρίου, ημέρα της πανελλαδικής απεργίας που έχει προκηρύξει η ΓΣΕΕ. Παράλληλα, η Συνομοσπονδία καλεί όλους τους εργαζόµενους, τους ανέργους και τους συνταξιούχους στο συλλαλητήριο των Συνδικάτων στις 11 το πρωί, στην πλατεία Κλαυθµώνος. Χωρίς μετρό, ηλεκτρικό, τραμ και τρόλεϊ Ακινητοποιημένοι θα μείνουν οι συρμοί του Μετρό, ο ηλεκτρικός σιδηρόδρομος και το τραμ την ερχόμενη Τετάρτη 28 Νοεμβρίου, καθώς οι εργαζόμενοι της ΣΤΑΣΥ αποφάσισαν να συμμετέχουν στην 24ωρη πανελλαδική απεργία της ΓΣΕΕ και του Εργατικού Κέντρου Αθήνας. Επίσης ακινητοποιημένα θα είναι τα τρόλεϊ καθώς το ΔΣ της Ένωσης Εργαζομένων ΗΛΠΑΠ αποφάσισε ομόφωνα την κήρυξη της 24ωρης απεργίας και καλεί όλους τους εργαζόμενους να συμμετάσχουν δυναμικά στο συλλαλητήριο στις 11 το πρωί της ίδιας ημέρας στην Πλατεία Κλαυθμώνος. Στάσεις εργασίας σε λεωφορεία Με στάσεις εργασίας, από την έναρξη της βάρδιας έως τις 9 το πρωί και από τις 9 το βράδυ έως τη λήξη της βάρδιας, θα συμμετέχουν στην πανελλαδική απεργία της ΓΣΕΕ, την ερχόμενη Τετάρτη, οι εργαζόμενοι στα λεωφορεία του ΟΑΣΑ. Η αποκατάσταση της κυκλοφορίας των λεωφορείων θα επέλθει έως τις 10:00 π.μ. ενώ τα οχήματα θα αρχίσουν να αποσύρονται από τις 20:00. Δεμένα τα πλοία στα λιμάνια Τη συμμετοχή της στην 24ωρη πανελλαδική απεργία της ΓΣΕΕ, την Τετάρτη 28 Νοεμβρίου, με δικά της αιτήματα, αποφάσισε η Εκτελεστική Επιτροπή της Πανελλήνιας Ναυτικής Ομοσπονδίας (ΠΝΟ). Η κινητοποίηση της ΠΝΟ περιλαμβάνει όλες τις κατηγορίες πλοίων και θα ξεκινήσει από 00:01 τα ξημερώματα της Τετάρτης 28 Νοεμβρίου έως τις 24:00 της ίδιας ημέρας.&amp;nbsp; Πηγή:&amp;nbsp;www.kathimerini.gr &amp;nbsp;
