Title:
ΟΜ Χαλανδρίου ΣΥΡΙΖΑ-ΠΣ: Συμβολική δράση επικοινωνίας με τους δημότες
Description:
ΔΕΛΤΙΟ ΤΥΠΟΥ Ο.Μ. Χαλανδρίου ΣΥΡΙΖΑ - Προοδευτική Συμμαχία: Την Τρίτη 13/12/2022 η Ο.Μ Χαλανδρίου πραγματοποίησε μία συμβολική δράση επικοινωνίας με τους δημότες στο Super Market «Σκλαβενίτης» και την Λαϊκή Αγορά στην οδό Γυφτόπουλου στο κέντρο του Χαλανδρίου. Οι αλματώδεις αυξήσεις των τιμών στα Super Market’s και στην αγορά τροφίμων γενικότερα, σε συνδυασμό με την πολιτική του «Καλαθιού του νοικοκυριού» της Κυβέρνησης της Ν.Δ, αποτέλεσε το θέμα της ιδιαίτερα πρωτότυπης και επιτυχημένης αυτής δράσης. Η Ο.Μ Χαλανδρίου σε κείμενο που μοίραζε στους δημότες επεσήμανε μεταξύ άλλων ότι: «Μέσα σε ένα χρόνο σύμφωνα με την ΕΛΣΤΑΤ έχουμε αυξήσεις στα βασικά προϊόντα διατροφής (Ψωμί και Δημητριακά 18,7%, Κρέατα 16,7%, Γαλακτοκομικά και Αυγά 25,3%, Έλαια και Λίπη 20,4%, Λαχανικά 12,6%, Καφές Κακάο Τσάι 11,9%) και η μόνη παρέμβαση της Κυβέρνησης στην ανεξέλεγκτη άνοδο τιμών, αποτελούν οι προσφορές των SUPER MARKET’S, πού πάντα γίνονταν ειδικά στα προϊόντα ‘ιδιωτικής ετικέτας’ και οι πανηγυρικές εμφανίσεις των Υπουργών της στα κανάλια.»
