Title:
Εγκρίθηκαν οι κυκλοφοριακές ρυθμίσεις σε Πολύδροσο και Νέο Μαρούσι
Description:
Εγκρίθηκαν οι κυκλοφοριακές ρυθμίσεις σε Πολύδροσο και Νέο Μαρούσι, όπως μας ενημερώνει με το ακόλουθο Δελτίο Τύπου ο Σύλλογος Πολυδρόσου: Με απόφαση του Συντονιστή της Αποκεντρωμένης Διοίκησης Αττικής, η οποία δημοσιεύτηκε στο ΦΕΚ/2335/B/20.06.2018, εγκρίθηκαν οι κυκλοφοριακές ρυθμίσεις στο Νέο Μαρούσι και το Πολύδροσο σύμφωνα με την 250/2016 απόφαση του Δημοτικού Συμβουλίου Αμαρουσίου. Ο Σύλλογος μας επί μακρόν (Οκτώβριος 2014) μέχρι πρόσφατα στον Δημόσιο Απολογισμό πεπραγμένων Δημοτικής Αρχής έτους 2017 στις 26 Ιουνίου 2018, σε συνεργασία με τους Συλλόγους Νέου Αμαρουσίου, Παραδείσου και Προστασίας Περιβάλλοντος και Ρεματιάς Πεντέλης - Χαλανδρίου και τον καθηγητή του Πολυτεχνείου της Πάτρας Ε. Ματσούκη, ασχολήθηκε συστηματικά με το θέμα για την αύξηση της οδικής ασφάλειας, της ποιότητας της ζωής των κατοίκων με τη βελτίωση των κυκλοφοριακών συνθηκών, η οποία επιδεινώθηκε ραγδαία από το φθινόπωρο του 2014 με το άνοιγμα της οδού Φραγκοκλησιάς προς Λ. Πεντέλης. Η εγκεκριμένη πλέον μελέτη, με πολύ μικρές τροποποιήσεις η οποία επηρεάζει και τον Παράδεισο λόγω της μονοδρόμησης της οδού Φραγκοκλησιάς, στηρίχτηκε στα αποτελέσματα της διαβούλευσης για την ΠΕ Πολυδρόσου και της αντίστοιχης για το Νέο Μαρούσι. Ευελπιστούμε ότι η Δημοτική Αρχή και η ΤΥ του Δήμου Αμαρουσίου θα υλοποιήσει άμεσα τις κυκλοφοριακές ρυθμίσεις, εξάλλου η καλοκαιρινή περίοδος βοηθά στην εξοικείωση όλων με τις νέες συνθήκες, ώστε να μη ξαναδούμε στην περιοχή εικόνες από καταστάσεις όπως οι παρακάτω: Χάρτες: Πολύδροσο Νέο Μαρούσι &amp;nbsp;
