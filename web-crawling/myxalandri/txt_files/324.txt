Title:
Butterfly all day bar στο Χαλάνδρι ...για να πετάξεις μακριά από την ρουτίνα!
Description:
Το Butterfly all day bar έχει κλείσει ένα χρόνο και κάτι στη γειτονιά του Χαλανδρίου και ξεχωρίζει για την ιδιαίτερη αύρα του και το ρετρό του στυλ! Butterfly με μια ματιά... Ας ξεκινήσουμε από τα βασικά! Το Butterfly βρίσκεται στο Χαλάνδρι, ανοιχτό από το πρωί στις 7:00 σερβίροντας καφέ και brunch μέχρι τις 3:00 το πρωί προσφέροντας ποτά και κοκτέιλς! Ο χώρος είναι αρκετά εντυπωσιακός για το λόγο του ότι δεν έχει τοίχους! Πρόκειται για έναν υπαίθριο και μεγάλο κήπο με πολύ πράσινο και όμορφη διακόσμηση που λειτουργεί χειμώνα - καλοκαίρι και σε περιμένει για να σε μυήσει στη φιλοσοφία της πεταλούδας, ανάλαφρη και θετική. Το χειμώνα ο χώρος προστατεύεται από τέντες, ενώ οι σόμπες δημιουργούν μια γλυκιά θαλπωρή για τις κρύες και βροχερές ημέρες! Η διακόσμηση είναι άκρως επιμελημένη με vintage έπιπλα που έχουν αναπαλαιωθεί, αρχοντικούς και άνετους καναπέδες και μια βιβλιοθήκη-πεταλούδα. Όλα αυτά μέσα σε μια καταπράσινη αυλή, γεμάτη λουλούδια! Τι τρώμε; Τι πίνουμε;&amp;nbsp; Στο Butterfly ξεκινάμε τη μέρα μας δυνατά με καλοφτιαγμένο Hausbrandt καφέ και συνεχίζουμε με brunch ή μεσημεριανό, καταλήγοντας να απολαμβάνουμε το ποτό ή το κοκτέιλ μας με ιδιαίτερο χαρακτήρα. Η κουζίνα της εκπληκτικής αυτής πεταλούδας φτιάχνει πληθωρικά θαύματα που μας ταξιδεύουν γευστικά και σαγηνεύουν τον ουρανίσκο μας. Μην παραλείψεις να δοκιμάσεις το “Butterfly plate” που αποτελείται από τηγανιτά αυγά, μπέικον, λουκάνικα, πατάτες, σαλάτες και French toast! Άλλες επιλογές που προσφέρονται είναι μεταξύ άλλων πίτσες, tortillas, ομελέτες, σαλάτες, ενώ η πεταλούδα μας φημίζεται για τα pancakes kinder bueno -που μεταξύ μας είναι κόλαση-. Να σημειωθεί παρακαλώ ότι τα πιάτα είναι διαθέσιμα από τις 7:00 το πρωί ως τη 1:00 το βράδυ, δίνοντας σου τη δυνατότητα να τσιμπήσεις κάτι πίνοντας το ποτάκι σου. Όταν, δε, έρθει το βραδάκι, jazz, swing και rock μουσικές ντύνουν τον χώρο και σε παραπέμπουν στον κατάλογο των κοκτέιλς, στον οποίο θα βρεις 20 διαφορετικές προτάσεις! Μη μου πελαγώνεις, γιατί το “Butterfly” μπορεί να γίνει η εύκολη σου επιλογή με gin, φρεσκοστυμμένο χυμό λεμονιού, πουρέ φράουλας, μέλι και ginger ale! Γιατί στο Butterfly; Ο συνδυασμός του πανέμορφου και πράσινου χώρου, του καλού καφέ, των γενναίων μερίδων brunch και των ευφάνταστων κοκτέιλς δίνει στο Butterfly την ικανότητα να μαγεύει τους επισκέπτες του και να τους μετατρέπει σε θαμώνες! Γεύσεις και περιβάλλον συντελούν στη δημιουργία μιας cozy ατμόσφαιρας που κερδίζει τους επισκέπτες ό,τι ώρα και να εμφανιστούν. Έξτρα μπόνους τα live που δε λείπουν, για τα οποία μπορείς να ενημερώνεσαι από τη σελίδα στο facebook! Και κάπως έτσι το φαινόμενο της πεταλούδας επαληθεύεται, που θέλει όποιον έρθει μια φορά σύντομα να επιστρέψει! Official website:&amp;nbsp;butterfly.olympicbiz.com Facebook page:&amp;nbsp;www.facebook.com/ButterflyAllDayBar Διεύθυνση: Λεωφόρος Πεντέλης 8 και Παπάγου 5, Χαλάνδρι Πηγή:&amp;nbsp;www.maxmag.gr,&amp;nbsp;Ελένη Ντάφου &amp;nbsp;
