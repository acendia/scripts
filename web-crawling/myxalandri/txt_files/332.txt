Title:
7 τρόποι για να ανεβάσεις την αυτοπεποίθησή σου σε λιγότερο από 5 λεπτά
Description:
Ας μην κοροϊδευόμαστε. Μεταξύ κατεργαρέων ειλικρίνεια. Όσο κι αν τα έχεις όλα τακτοποιημένα, όσο δυνατή κι αν νιώθεις, όσο κι αν τα έχεις βρει με τον εαυτό σου, υπάρχουν στιγμές που νιώθεις λίγο... πεσμένη. Λίγο ανασφαλής. Ίσως όχι με τα πάντα, αλλά με ένα μικρό κομμάτι. Κι εκεί είναι που γίνεται το κακό. Αυτό το &quot;μικρούλι αγκαθάκι&quot; το σκέφτεσαι, το ξανασκέφτεσαι, το μεγεθύνεις και λίγο, πριν καλά καλά το καταλάβεις το έχεις μεγεθύνει πολύ και σε παίρνει από κάτω. Κι αρχίζεις να σκέφτεσαι όλα τα αρνητικά που έχεις περάσει, ξαφνικά σου φαίνονται λάθος κάποιες αποφάσεις που πήρες, πιστεύεις ότι έπρεπε να είχες αντιδράσει αλλιώς τότε που... και οι συνειρμοί δεν έχουν τέλος. Overthinking λέγεται. Και σε συνδυασμό με τη λίγο κακή διάθεση, την λίγο στραβή μέρα, τον ήλιο που δε λέει να βγει, δεν θέλει και πολύ, πέφτει η αυτοπεποίθηση. Εντάξει, ίσως και να υπερβάλω λιγάκι (ίσως και όχι), το κάνω όμως για να δώσω έμφαση. Για όλες εκείνες τις στιγμές λοιπόν, που η αποθάρρυνση σου χτυπάει την πόρτα και η ανασφάλεια ύπουλα προσπαθεί να κουρνιάσει δίπλα σου, υπάρχουν μερικά εύκολα και κυρίως γρήγορα tips που θα σε βάλουν στον ίσιο δρόμο πάλι! Γιατί έχεις ένα σωρό πράγματα να κάνεις, πού χρόνος για αρνητικές σκέψεις; 1. Κλείσε τα μάτια, ανέπνευσε βαθιά και κάνε εικόνα ότι τα πράγματα θα έχουν καλή κατάληξη. Το λένε και οι επιστήμονες και δεν θέλω αντιρρήσεις. Τι λένε; Ότι οι αναπνοές βοηθούν στο να χαλαρώσεις. Και τα υπόλοιπα έχουν αποδειχτεί μέσα από έρευνες. Όταν κάνεις εικόνα μια κατάσταση με κάποιο τρόπο πείθεις τον εαυτό σου ότι έτσι είναι. Αυθυποβολή λέγεται. Αφού λοιπόν μπορείς να σκεφτείς ό,τι μα ό,τι θέλεις, γιατί να μην σκεφτείς την καλύτερη δυνατή κατάληξη; Το λιγότερο που μπορεί να σου προσφέρει είναι να έχεις τον αέρα της νικήτριας μετά από αυτό. Το περισσότερο όμως είναι ότι τα πράγματα μπορούν όντως να εξελιχθούν έτσι όπως τα φαντάστηκες. Κι ένα μικρό tip για να χαλαρώσεις όντως με τις αναπνοές: Για λίγα λεπτά ανέπνεε μετρώντας τους χρόνους της αναπνοής σου. Αυτό μόνο και τίποτε άλλο. Εγώ συνήθως μετράω μέχρι το τέσσερα εισπνέοντας και εκπνέω πάλι σε τέσσερις χρόνους (μετρώντας δηλαδή μέχρι το τέσσερα). Και πίστεψέ με χρειάζεται πολύ λιγότερος χρόνος από ότι φαντάζεσαι. Το να μετράς την αναπνοή σου είναι το κλειδί. Γιατί επικεντρώνεσαι εκεί και σταματάς να σκέφτεσαι ο,τιδήποτε άλλο. Και το μυαλό σου για να δημιουργήσεις ξανά όμορφες εικόνες χρειάζεται και λίγο ξεκούραση. 2. Γράψε σε ένα χαρτί πέντε πράγματα για τα οποία είσαι υπερήφανη. Παλιά και δοκιμασμένη συνταγή. Μόλις κάνεις την αρχή θα δεις ότι αυτά που θα θέλεις να γράψεις είναι πολύ περισσότερα από πέντε. Ναι, οκ, τα ξέρεις θα μου πεις. Είναι διαφορετικό να τα βλέπεις γραμμένα θα σου πω εγώ. Και μη διστάσεις να γράψεις ακόμα κι αυτό το &quot;μικρούλι&quot; επίτευγμα. Ό,τι αφορά εσένα και τη ζωή σου είναι σημαντικό. Και τίποτα από όσα έχεις δημιουργήσει ή έχεις καταφέρει δεν είναι μικρό. 3. Βρες το προσωπικό σου madra. Τι είναι το madra; Μία φράση που επαναλαμβάνεις στον εαυτό σου και σε βοηθάει να ηρεμήσεις. Τη φράση θα τη βρεις εσύ. Μπορείς να λες στον εαυτό σου &quot;Είμαι δυνατή&quot; ή &quot;Όλα κυλάνε αρμονικά&quot; ή &quot;Όλα είναι θετικά&quot;. Απέφυγε να χρησιμοποιείς αρνητικές λέξεις ή φράσεις, όπως &quot;Δεν θα πάει κάτι άσχημα&quot;. Και απέφυγε τον μελλοντικό χρόνο. Όλα είναι στο παρόν. Διαβάστε τη συνέχεια στο Edit Your Life Magazine &amp;nbsp;
