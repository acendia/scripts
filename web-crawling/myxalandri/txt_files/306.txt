Title:
Οι πιο “νόστιμες” αυλές στο Χαλάνδρι
Description:
Τέσσερις γευστικές στάσεις για τους λάτρεις του σπιτικού φαγητού Στο Χαλάνδρι συγκεντρώνονται κάποια από τα πιο όμορφα και νόστιμα στέκια με αυλές, τα οποία καλούν σε γευστικές εξόδους κάτω από το φως των αστεριών. Πιάτα που μυρίζουν Ελλάδα, βασισμένα σε παραδοσιακές αλλά και πιο μοντέρνες συνταγές κλασικών συνταγών πρωταγωνιστούν στο τραπέζι της παρέας. Το Βραστό Οφείλει την ονομασία του στην κλασική και διαχρονική κρεατόσουπα με μοσχαρίσιο κρέας από ελιά και κότσι, καρότα και σέληνο σε ζωμό κονσομέ, για την οποία και φημίζεται. Το Βραστό, στο Χαλάνδρι (Ροδοδάφνης &amp;amp; Ρόδων 3, Πολύδροσο), λειτουργεί για περισσότερο από 40 χρόνια σερβίροντας σπιτικές γεύσεις της ελληνικής κουζίνας, ξυπνώντας μνήμες από τα παλιά. Διαθέτει μια υπέροχη δροσερή αυλή μέσα στο πράσινο. Ο Τζίτζικας κι o Μέρμηγκας Μία από τις πιο σύγχρονες και επιτυχημένες εκδοχές του σύγχρονου μπακάλικου - ταβέρνας, που τιμούν την ελληνική παραδοσιακή κουζίνα και ταυτόχρονα την διανθίζουν με μοντέρνες πινελιές. Στον Τζίτζικα και Μέρμηγκα στο Χαλάνδρι (Αγ. Γεωργίου &amp;amp; Αισχύλου 26) εκλεκτές πρώτες ύλες από διάφορα σημεία της χώρας παντρεύονται αρμονικά δημιουργώντας πιάτα που ξελογιάζουν και τον πιο απαιτητικό ουρανίσκο. Μπεμπέκα Στεγασμένη σε ένα υπέροχο νεοκλασικό στο Χαλάνδρι, η Μπεμπέκα (Διονύσου 16) αποτελεί μια από τις πιο δημοφιλείς νεοταβέρνες της πόλης. Με οικογενειακή διάθεση και ένα περιβάλλον που βγάζει την οικειότητα σπιτιού -το ίδιο ισχύει και για την υπέροχη αυλή της- σερβίρει νόστιμα πιάτα από την ελληνική κουζίνα. Μπιφτέκια, παϊδάκια, μπριζολάκια, κοτόπουλο, κάποια μαγειρευτά και λαχταριστοί μεζέδες συνθέτουν τον κατάλογό της. Μυστικός Κήπος   Παρόλο που το όνομά του παραπέμπει σε μυστικό στέκι, αποτελεί μία από τις πιο καθιερωμένες επιλογές για φαγητό στο Χαλάνδρι (Καραολή-Δημητρίου 21). Νόστιμες προτάσεις της μοντέρνας ελληνικής κουζίνας και ένας υπέροχος χώρος, τόσο στο εσωτερικό όσο και στο εξωτερικό του, στα βασικά χαρακτηριστικά του. Πηγή: www.newsbeast.gr
