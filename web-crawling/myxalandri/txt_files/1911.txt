Title:
Με εναλλαγές ο καιρός στο Χαλάνδρι
Description:
Η πρώτη, αξιόλογη ψυχρή εισβολή, της σεζόν, έλαβε χώρα στα τέλη της προηγούμενης εβδομάδας, και έγινε αισθητή στην πόλη του Χαλανδρίου με τη θερμοκρασία να σημειώνει σημαντική πτώση και το ανεμόβροχο, να πέφτει κατά διαστήματα στις γειτονιές της πόλης. Αξίζει, δε, να σημειωθεί, πως η πρώτη χιονόπτωση στην Πάρνηθα, αποτέλεσε τελικά γεγονός, τη νύχτα της Παρασκευής προς το Σάββατο. Η νέα εβδομάδα, ωστόσο, ξεκίνησε με τη θερμοκρασία να σημειώνει αισθητή άνοδο και κύριο στοιχείο του καιρού την πολύ αυξημένη υγρασία, η οποία μεταξύ των άλλων έχει σαν αποτέλεσμα τη δημιουργία &quot;αχλύς&quot; (αραιής ομίχλης) κατά τις νυχτερινές ώρες, κυρίως στα πάρκα της πόλης. Μια αξιόλογη αλλά σύντομη ατμοσφαιρική διαταραχή, θα διασχίσει την περιοχή κατά τις πρωινές ώρες της Τετάρτης, με αποτέλεσμα την εκδήλωση παροδικής βροχής η οποία ενδέχεται, γύρω στα ξημερώματα, να είναι κατά διαστήματα έντονη και να συνοδεύεται από την ξαφνική επικράτηση δυτικού ανέμου. Κατά τη διάρκεια της ημέρας, ωστόσο, προβλέπεται γρήγορος περιορισμός των φαινομένων και &quot;σπάσιμο&quot; του καιρού με την ηλιοφάνεια να επικρατεί κατά διαστήματα. Από την Πέμπτη, το σκηνικό του καιρού αλλάζει με κύριο στοιχείο την επικράτηση βορείων ανέμων και την αισθητή πτώση της θερμοκρασίας. Παράλληλα, η συννεφιά θα καλύπτει κατά διαστήματα τον ουρανό του Χαλανδρίου και θα δίνει παροδικές βροχές ασθενούς χαρακτήρα. Το &quot;ήπιο Χειμωνιάτικο&quot; σκηνικό, θα συνεχιστεί και το Σαββατοκύριακο. Καλό υπόλοιπο εβδομάδας!&amp;nbsp;&amp;nbsp; Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
