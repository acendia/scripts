Title:
Απομακρύνθηκαν τα μπάζα στη συμβολή Φραγκοκλησιάς και Λ. Πεντέλης
Description:
Παραθέτουμε ανακοίνωση του Συλλόγου Πολυδρόσου: Η ισχύς εν τη ενώσει...!!!&amp;nbsp; Μετά την από 18/4/2019 κοινή επιστολή των 3 Συλλόγων (Σύλλογος Πολυδρόσου, Σύλλογος Νέου Αμαρουσίου και Σύλλογος Ρεματιάς) με καταγγελία για εναπόθεση μπάζων και επίστρωσή τους στην έκταση των περίπου 10 στρεμμάτων στη συμβολή της οδού Φραγκοκκλησιάς με την Λ. Πεντέλης σας ενημερώνουμε ότι ο εργολάβος που προέβη στην εναπόθεση μπάζων και το τελευταίο διάστημα στην επίστρωσή τους, απομάκρυνε τα μπάζα και ο χώρος έχει αποδοθεί στην αρχική του μορφή. Το θέμα ήταν υπό παρακολούθηση από πολύ καιρό και όταν έγινε φανερό ότι δεν ήταν προσωρινή απόθεση και ότι άρχισε να διαστρώνει τα μπάζα επί τόπου, δραστηριοποιήθηκαν συνεργαζόμενοι 3 σύλλογοι - μεταξύ των οποίων και ο δικός μας - και προς τους δύο Δήμους. Είναι γνωστό ότι κάθε εργολάβος είναι υποχρεωμένος να αποθέτει τα προϊόντα εκσκαφών σε νόμιμο χώρο απόθεσης, για τον οποίο υπάρχει σχετική άδεια. Αυτός είναι και ο λόγος που ο συγκεκριμένος τα μάζεψε χωρίς δεύτερη κουβέντα μόλις εντοπίστηκε (με ονοματεπώνυμο) (εργολάβος του ΟΤΕ, που εγκαθιστά οπτικές ίνες στο Χαλάνδρι), για να γλυτώσει από τις νόμιμες κυρώσεις. Άρα το αποτέλεσμα ήταν θετικό οπως φαίνεται και από τις σημερινές φωτογραφίες. Η επόμενη δράση-σχέδιο των 3 συλλόγων, είναι της κοινής ανάπλασης και δεντροφύτευσης του χώρου των 10 στρεμμάτων που από το 2015 προσπαθούμε να υλοποιήσουμε και ιδιοκτησιακά ανήκει στην Περιφέρεια Αττικής, ένα μικρό μέρος του στο Δημόσιο, στους Δήμους Αμαρουσίου και Χαλανδρίου και στην πρόσοψη του στην Λ. Πεντέλης σε ιδιώτες. &amp;nbsp;
