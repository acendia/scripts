Title:
“Χαλάνδρι σε Δράση”: Οι θεσμοί να είναι ουσιαστικά και αποτελεσματικά δίπλα στους μαθητές
Description:
Ανακοίνωση με αφορμή την έναρξη της νέας σχολικής χρονιάς εξέδωσε η δημοτική παράταξη “Χαλάνδρι σε Δράση”:   Στο ξεκίνημα της νέας σχολικής χρονιάς, ευχόμαστε στις μαθήτριες και τους μαθητές των σχολείων μας, να έχουν υγεία και δύναμη ώστε οι στόχοι τους να γίνουν πραγματικότητα. Με την καθοδήγηση των δασκάλων και των καθηγητών τους, με μεθοδικότητα και υπευθυνότητα να κατακτήσουν την γνώση αλλά και να γεμίσουν με νέες εμπειρίες στην μαθητική τους ζωή. Οι εκπαιδευτικοί μας με υπομονή και επιμονή καλλιεργούν σε αυτά τις αξίες της μάθησης, του ήθους, της αλληλεγγύης και της δύναμης του χαρακτήρα. Ευχόμαστε να συνεχίζουν να αποτελούν το άοκνο στήριγμα και το πρότυπο ζωής για τα παιδιά μας. Φέτος ξεκινάει ακόμα μία δύσκολη χρονιά λόγω της πανδημίας. Απαιτεί περισσότερη δύναμη, περισσότερη προσοχή, περισσότερη προσπάθεια από τις προηγούμενες χρονιές πριν ο ιός έλθει στην ζωή μας. Φέτος περισσότερο από ποτέ χρειάζεται όλοι οι θεσμοί να είναι ουσιαστικά και αποτελεσματικά δίπλα στις μαθήτριες και στους μαθητές μας. Πρέπει όλοι να προσφέρουμε με προτάσεις, ιδέες και συμμετοχή ώστε να διευκολύνουμε όσο περισσότερο γίνεται την καθημερινότητα των παιδιών μας. Ακόμα και τώρα, έστω και την τελευταία στιγμή οι όποιες ελλείψεις και αδυναμίες μπορούν να διορθωθούν. Σε αυτή την δύσκολη συγκυρία η παράταξή μας θα είναι παρούσα με όλες της τις δυνάμεις. Δίπλα στους εκπαιδευτικούς και τους γονείς οι οποίοι είμαστε σίγουροι ότι θα δώσουν τον καλύτερό τους εαυτό για όλες τις μαθήτριες και τους μαθητές του Χαλανδρίου. Καλή Σχολική Χρονιά σε όλους! Δημοτική παράταξη«Χαλάνδρι σε Δράση»
