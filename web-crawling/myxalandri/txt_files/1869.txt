Title:
Θα επιστρέψει το Φθινόπωρο στο Χαλάνδρι;
Description:
Με τις συνθήκες που επικρατούν κατά τη διάρκεια των τελευταίων ημερών στο Χαλάνδρι, αλλά και το μεγαλύτερο μέρος της χώρας, με τον καιρό να διατηρείται γενικά αίθριος κατά το μεγαλύτερο χρονικό διάστημα, τις βροχές να είναι απούσες και τη θερμοκρασία να κυμαίνεται, σταθερά, σε υψηλά, για τα δεδομένα της περιόδου, επίπεδα, θα μπορούσε κάλλιστα να πει κανείς, με μία αίσθηση χιούμορ, πως το Φθινόπωρο &quot;κάνει διακοπές&quot;. Αξίζει, μάλιστα, να σημειωθεί, πως η περίοδος που διανύουμε, είναι από τις πιο επικίνδυνες με μία σειρά από πλημμυρικά φαινόμενα, να έχουν καταγραφεί, κάποια εκ των οποίων θανατηφόρα. Μια εξασθενημένη ατμοσφαιρική διαταραχή, που θα απασχολήσει την περιοχή μας, την Πέμπτη και την Παρασκευή, θα θυμίσει, επιτέλους, κάτι από την καιρική ταυτότητα του Φθινοπώρου, με τη συννεφιά να καλύπτει κατά διαστήματα τον ουρανό και το ενδεχόμενο βροχής να είναι υπαρκτό χωρίς ωστόσο να αναμένονται αξιόλογα φαινόμενα. Παράλληλα, η θερμοκρασία θα σημειώσει σταδιακή πτώση και, τις επόμενες ημέρες, θα κυμαίνεται σταθερά κάτω από 18°C με τις ελάχιστες τιμές, να προσεγγίζουν τους 10°C. Το ήπιο, αν και με πιο &quot;φθινοπωρινή απόχρωση&quot;, σκηνικό, θα συνεχιστεί και τις επόμενες ημέρες, με την ηλιοφάνεια να κυριαρχεί, το βοριαδάκι να κάνει αισθητή την παρουσία του και τη θερμοκρασία να σταθεροποιείται, πλέον, κοντά στις μέσες κλιματικές τιμές, με τις μέγιστες θερμοκρασίες να προσεγγίζουν τους 18°C. Καλό υπόλοιπο εβδομάδας! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
