Title:
Άγνωστοι δράστες εισέβαλαν σε διαμέρισμα στο Χαλάνδρι
Description:
Άγνωστοι δράστες -πιθανότατα τρεις- εισέβαλαν την Τρίτη (29/06), μεταξύ των ωρών 19:30-22:00, από μπαλκόνι σε διαμέρισμα πρώτου ορόφου επί της οδού Ροδόπης, στο Χαλάνδρι. Αρχικά προσπάθησαν να ανοίξουν την μπαλκονόπορτα με λοστό και αφού δεν τα κατάφεραν έσπασαν το τζάμι εισβάλοντας στον χώρο. Στο μπαλκόνι υπήρχε λάμπα με αισθητήρα κίνησης, την οποία οι δράστες ξεβίδωσαν όταν ανέβηκαν, ενώ κατέβασαν και την τέντα. Αφού αφαίρεσαν κοσμήματα και χρήματα, διέφυγαν ανενόχλητοι ξανά από το μπαλκόνι του σπιτιού, χωρίς κάποιος από τους γείτονες να αντιληφθεί το παραμικρό.  Οι ένοικοι του διαμερίσματος κατά την επιστροφή τους διαπίστωσαν πως είχαν πέσει θύματα κλοπής, με τους διαρρήκτες να έχουν αναστατώσει όλα τα δωμάτια του σπιτιού.  Η Αστυνομία διενεργεί έρευνες για τον εντοπισμό και τη σύλληψη των δραστών.
