Title:
Προγράμματα και διαδικασία εγγραφών στα Καλλιτεχνικά Εργαστήρια Δήμου Χαλανδρίου
Description:
Τα καλλιτεχνικά εργαστήρια του Δήμου Χαλανδρίου αποτελούν πλέον έναν εδραιωμένο και ιδιαίτερα δημοφιλή θεσμό της πόλης μας που έχει ως στόχο να ενισχύσει τους δεσμούς της κοινωνίας με τον πολιτισμό και τις τέχνες μέσα από την ενεργητική δημιουργικότητα και τη θεωρητική κατάρτιση από αναγνωρισμένους εκπαιδευτές. Μετά από δύο χρόνια πανδημίας, στη διάρκεια της οποίας μερικά μόνο εργαστήρια πραγματοποιήθηκαν, ο αγαπημένος θεσμός της πόλης επιστρέφει με σειρά καλλιτεχνικών εργαστηρίων για μεγάλους και μικρούς που θα πραγματοποιηθούν δια ζώσης και θα λειτουργούν σε εβδομαδιαία βάση. Το Εργαστήριο για παιδιά (από 8 ετών) &amp;amp; εφήβους και το Εργαστήριο χορού Latin &amp;amp; Tango προσφέρονται ΔΩΡΕAΝ, ενώ για τα υπόλοιπα εργαστήρια προβλέπεται μηνιαία συνδρομή 10 ευρώ. Οι ενδιαφερόμενοι/ες μπορούν να δηλώσουν τη συμμετοχή τους, συμπληρώνοντας την αίτηση ΕΔΩ και αποστέλλοντας την στο protokollo@halandri.gr, με την επισήμανση, «Προς τη Διεύθυνση Πολιτισμού». Στην αίτηση μπορούν να δηλωθούν έως δύο επιλογές. H υποβολή των αιτήσεων ξεκινά από 24/10/2022 και δεν έχει καταληκτική ημερομηνία. Στην επιλογή των συμμετεχόντων/ουσών θα τηρηθεί σειρά προτεραιότητας. Για να επιλέξετε το εργαστήριο που θέλετε και να συμπληρώσετε την αίτηση, συμβουλευτείτε πρώτα την αναλυτική παρουσίαση για το περιεχόμενό τους, στους συνδέσμους που ακολουθούν. Για διευκρινήσεις, μπορείτε να επικοινωνείτε με τη Διεύθυνση Πολιτισμού:τηλ.: 210-6820464 (εσωτ. 2) │ Δευτέρα – Παρασκευή │ 09:00-15:00 Καλλιτεχνικά Εργαστήρια 2022-2023 Μάθετε όλα όσα θέλετε για το κάθε εργαστήριο ξεχωριστά: Εργαστήριο φωτογραφίας «ο Λόγος στην Εικόνα». Δείτε περισσότερες πληροφορίες ΕΔΩ. Εργαστήριο κινηματογράφου. Δείτε περισσότερες πληροφορίες ΕΔΩ. Εργαστήριο βιβλιοδεσίας τέχνης. Δείτε περισσότερες πληροφορίες ΕΔΩ. Εργαστήριο ταξιδιωτικής φωτογραφίας. Δείτε περισσότερες πληροφορίες ΕΔΩ. Εργαστήριο για παιδιά (από 8 ετών) και εφήβους, «Ο κόσμος της Πηνελόπης Δέλτα». Δείτε περισσότερες πληροφορίες ΕΔΩ. Εργαστήριο διακόσμησης και φωτισμού. Δείτε περισσότερες πληροφορίες ΕΔΩ. Εργαστήριο κεραμικής. Δείτε περισσότερες πληροφορίες ΕΔΩ. Εργαστήριο αργυροχρυσοχοΐας - χειροποίητο κόσμημα. Δείτε περισσότερες πληροφορίες ΕΔΩ. Εργαστήριο χορού Latin &amp;amp; Tango. Δείτε περισσότερες πληροφορίες ΕΔΩ. Θεατρικό εργαστήριο νέων (από 16 ετών) και ενηλίκων. Δείτε περισσότερες πληροφορίες ΕΔΩ. Τέλος, σημειώνεται ότι φέτος θα επαναλειτουργήσει και το Θεατρικό εργαστήριο για τα μέλη των ΚΑΠΗ του Δήμου Χαλανδρίου. Οι ενδιαφερόμενοι/ες θα ενημερωθούν αναλυτικά από το ΚΑΠΗ στο οποίο ανήκουν.  
