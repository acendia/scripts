Title:
“Χαλάνδρι Ορίζοντας 2023”: Απαιτείται ενίσχυση της Δημοτικής Αστυνομίας
Description:
Ανακοίνωση της δημοτικής παράταξης “Χαλάνδρι Ορίζοντας 2023” για την ανάγκη ενίσχυσης της Δημοτικής Αστυνομίας:  Η Δημοτική Αστυνομία είναι μια υπηρεσία με σημαντικό ρόλο στην ορθή οργάνωση, ασφάλεια και ανάπτυξη της πόλης, με πολλές αρμοδιότητες βάσει νομοθεσίας που συνοψίζονται σε τρεις επιμέρους κατηγορίες, ανάλογα με τον πληθυσμό του δήμου και τον αριθμό του προσωπικού της δημοτικής αστυνομίας: Στην πρώτη κατηγορία περιλαμβάνονται αρμοδιότητες, όπως ενδεικτικά ο έλεγχος της παράνομης στάθμευσης, η απομάκρυνση εγκαταλελειμμένων οχημάτων, η επιβολή διοικητικών κυρώσεων σε καταστήματα ή επιχειρήσεις, η επίδοση εγγράφων κ.λπ. Η δεύτερη κατηγορία αφορά την τήρηση των διατάξεων για την υπαίθρια διαφήμιση, το πράσινο, τα ζώα συντροφιάς και το υπαίθριο εμπόριο. Στην τρίτη κατηγορία περιλαμβάνονται ο έλεγχος νομιμότητας στην αδειοδότηση καταστημάτων υγειονομικού ενδιαφέροντος, θεάτρων, κινηματογράφων, ηχορύπανσης, κοινής ησυχίας, λειτουργία εμποροπανηγύρεων, εποχικών υπαίθριων αγορών και λοιπών ψυχαγωγικών δραστηριοτήτων και η τήρηση της αντικαπνιστικής νομοθεσίας. Πρόσφατα έλαβε χώρα η διαδικασία υποβολής των αιτημάτων για την πλήρωση των κενών θέσεων δημοτικής αστυνομίας και είναι ένα ερώτημα προς την Διοίκηση του Δήμου, εάν αξιοποίησε την συγκεκριμένη δυνατότητα, με δεδομένη την υποστελέχωση της σε ανθρώπινο δυναμικό. Αναμένουμε την απάντηση της Διοίκησης αφού θεωρούμε την δημοτική αστυνομία σημαντική επίσης για την ορθή οργάνωση και τήρηση των κανονισμών του Δημοτικού Συμβουλίου. Άλλωστε όλα αυτά τα θέματα η Δημοτική μας παράταξη τα έχει ως προτεραιότητα στο πρόγραμμα δράσης μας. Η δημοτική μας παράταξη αποτελεί στην κοινωνία του Χαλανδρίου το βασικό δυναμικό νέο πόλο σύνθεσης προτάσεων και συσπείρωσης συμπολιτών μας, για την δημιουργία μιας νέας διαφορετικής φιλοσοφίας και πρότασης διοίκησης του Δήμου το 2023. Μιας νέας πρότασης που έχει ως πυρήνα πρώτα το Χαλάνδρι και την ανάδειξη του σε κορυφαίο τόπο ποιότητας ζωής. Δύναμη μας η αγάπη για την πόλη, η συλλογική δημοκρατική πράξη, η σύνθεση άξιων ανθρώπων, η διαρκής βελτίωση και αναβάθμιση των υποδομών και της λειτουργίας του Δήμου, και τελικά η πίστη μας ότι μπορούμε καλύτερα για όλους. Μάνος ΚρανίδηςΔημοτικός Σύμβουλος, Επικεφαλής “Χαλάνδρι Ορίζοντας 2023”Υποψήφιος Δήμαρχος
