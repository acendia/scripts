Title:
Γιώργος Κουράσης: To Tεχνικό Πρόγραμμα και ο &quot;κατήφορος&quot; του κ. Ρούσσου
Description:
Ανακοίνωση του πρώην δημάρχου Χαλανδρίου και επικεφαλής της δημοτικής παράταξης &quot;Χαλάνδρι σε Δράση&quot;, κ. Γιώργου Κουράση:&amp;nbsp; To Tεχνικό Πρόγραμμα και ο «κατήφορος» του κ. Ρούσσου Εκκωφαντική ήταν η απόρριψη του Τεχνικού Προγράμματος του κ. Ρούσσου, για τα έτη 2018-2019, από την πλειοψηφία του Δημοτικού Συμβουλίου. Αναρωτιόμαστε, ο κ. Ρούσσος το πήρε το μήνυμα της πλειοψηφίας του Δ.Σ.; Ότι, δηλαδή, το Τεχνικό Πρόγραμμα, δεν μπορεί να εκφράζει, ένα Δήμο εύρωστο οικονομικά και μια πόλη με πλήθος σοβαρών προβλημάτων; Ότι είναι ένα, ανερμάτιστο, κοντόφθαλμο συνοθύλευμα τίτλων έργων, χωρίς στόχο και προοπτική, που σε καμία περίπτωση ανταποκρίνεται στις πραγματικές ανάγκες των πολιτών του Χαλανδρίου. Ότι, όπως τονίσαμε στην υπεύθυνη ανακοίνωσή μας, στην οποία αιτιολογήσαμε την αρνητική μας ψήφο, λείπουν δραματικά τα σημαντικά έργα υποδομής που έχει ανάγκη, μια ανθρώπινη βιώσιμη πόλη. Ότι, η πλασματικότητα και η αφερεγγυότητα, των ποσών που αναφέρονται, σαν πηγές χρηματοδότησης των έργων «στερούν» κάθε ίχνος σοβαρής προοπτικής υλοποίησής τους. Όπως άλλωστε, τεκμαίρεται από μια απλή ανάγνωση του προγράμματος εκτελεστέων έργων της Περιφέρειας. Πλην ίσως των 4 ώριμων έργων που η δική μας παράταξη, του παρέδωσε και με τραγική ανεπάρκεια, αδυνατεί να ολοκληρώσει. Χαρακτηριστικό είναι το έργο της οδοποιίας των 2 εκατομμυρίων του Τεχνικού Προγράμματος με πίστωση στο Πρόγραμμα Εκτελεστέων Έργων της Περιφέρειας 3.000 (!). Οι κινήσεις του κ. Ρούσσου, μέχρι σήμερα, δείχνουν ότι δεν κατάλαβε τίποτα.Πανικόβλητος μάλιστα, επιδίδεται σε πρωτοφανείς για την Αυτοδιοίκηση μεθοδεύσεις. Έτσι, • Παραπληροφορεί τους ανενημέρωτους πολίτες, μέσω καλά οργανωμένου δικτύου επικοινωνίας συντρόφων του στο διαδίκτυο, στρεβλώνοντας το νόημα της δημοκρατικά κατοχυρωμένης αρνητικής ψήφου.ΜΙΑ ΑΡΝΗΤΙΚΗ ΨΗΦΟ ΠΟΥ ΚΑΤΑ ΠΑΓΙΑ ΤΑΚΤΙΚΗ ΤΟΥ, ΕΔΙΝΕ ΑΥΤΟΣ ΣΤΑ ΤΕΧΝΙΚΑ ΠΡΟΓΡΑΜΜΑΤΑ ΚΑΙ ΤΟΥΣ ΠΡΟΫΠΟΛΟΓΙΣΜΟΥΣ ΤΩΝ ΠΡΟΚΑΤΟΧΩΝ ΤΟΥ ΔΗΜΑΡΧΩΝ, ΕΠΙ ΣΕΙΡΑ ΕΤΩΝ, ΧΩΡΙΣ ΚΑΝΕΙΣ ΝΑ ΤΟΝ ΕΓΚΑΛΕΣΕΙ ΓΙΑ ΠΡΟΔΟΤΗ ΤΗΣ ΠΟΛΗΣ! • Λοιδορεί, κυρίως τους συντρόφους του (μέχρι χθες συνεργάτες του), που «τόλμησαν» να έχουν άλλη άποψη από αυτόν. • Κινδυνολογεί αναίσχυντα τρομοκρατώντας τους πολίτες και τους υπαλλήλους ότι δήθεν θα μείνουν χωρίς πετρέλαιο τα σχολεία και χωρίς μισθούς οι υπάλληλοι. • Καθυβρίζει τους πάντες, χαρακτηρίζοντας τυχοδιωκτικές πολιτικές, την στάση όσων πιστεύουν σε ένα καλύτερο μέλλον για την πόλη τους και τα παιδιά τους και δεν τον ακολουθούν.Αλλά κυρίως με μεθόδους που θυμίζουν άλλους χώρους και άλλες εποχές, επιδιώκει να τρομοκρατήσει όποιον «φέρνει εμπόδια» στο έργο του. Λυπούμαστε γι’αυτόν τον κατήφορο του κ. Ρούσσου. Γιατί πέραν από τις καταδικαστέες, απαράδεκτες αυτές συμπεριφορές, εάν πίστευε πραγματικά στο διάλογο δεν θα καλούσε, προσχηματικά, 5-6 ημέρες πριν την ψήφιση του Τ.Π. τους συμβούλους για δήθεν «διαβούλευση». Θα τους είχε καλέσει 3-4 μήνες νωρίτερα, ώστε το συναινετικό (εάν το ήθελε πραγματικά), Τεχνικό Πρόγραμμα, να είχε υπόσταση νομική και οικονομική. Οι προτάσεις των συμβούλων της μειοψηφίας, εφόσον εντάσσοντο στο Τ.Π. να μην ήταν άλλη μια σειρά τίτλων έργων, χωρίς προοπτική υλοποίησης. Όπως είναι το δικό του πρόγραμμα. Θα ήταν κοστολογημένες από τις Υπηρεσίες. Βασισμένες σε υπάρχοντες πόρους. Μελετημένες έστω σε πρώτο στάδιο. Αυτή, κ. Ρούσσο, θα ήταν μια υπεύθυνη δημοκρατική στάση ενός Δημάρχου που σέβεται τους πολίτες (πρώτα απ’ όλα) και τους θεσμούς, δευτερευόντως. Τώρα, μετά απ’ όλα αυτά, μας καλεί στο Δημοτικό Συμβούλιο, να κάνουμε τί; Να επικροτήσουμε ένα πρόγραμμα που δεν το πιστεύουμε; ή να επικροτήσουμε τις αντιδημοκρατικές και απαράδεκτες συμπεριφορές του ίδιου; Σε κάθε περίπτωση, η παράταξή μας, με αίσθημα ευθύνης, θα προσπαθήσει να συμβάλλει με συγκεκριμένες προτάσεις, στην άρση του αδιεξόδου, που έχει οδηγήσει το Δήμο μας ο κ. Ρούσσος. Προς όφελος και μόνο των Δημοτών και του Χαλανδρίου, της πόλης που αγαπάμε. Γιώργος Κουράσης &amp;nbsp;
