Title:
Κρίστη Αγαπητού: «Στοίχημα που πρέπει να κερδηθεί για τη βελτίωση των πολιτών, ο Ψηφιακός Μετασχηματισμός στην
Description:
Η κομβική σημασία, που έχει για όλο το φάσμα στην Τοπική Αυτοδιοίκηση, ο Ψηφιακός Μετασχηματισμός, αναδείχθηκε -με επιτυχία- στο 13ο forum της Αυτοδιοίκησης, το οποίο συνδιοργάνωσε η Ένωση Δημάρχων Αττικής και η Περιφερειακή Ένωση Δήμων Αττικής υπό την αιγίδα της Περιφέρειας Αττικής και διεξήχθη στον Πόρο παρουσία πολλών αυτοδιοικητικών παραγόντων και εκπροσώπων του Ελληνικού Κοινοβουλίου. Στην κορυφή της ατζέντας βρέθηκε ο Ψηφιακός Μετασχηματισμός και οι καθοριστικές θετικές επιδράσεις, που μπορεί να έχει στη βελτίωση της ζωής των πολιτών. Επί τάπητος τέθηκαν κι άλλα καθοριστικά ζητήματα, που σχετίζονται με την Τοπική Αυτοδιοίκηση, η οποία αποτελεί το πρώτο “σκαλοπάτι”, που ανεβαίνει ο πολίτης, για να εκφράσει τα μικρά και μεγάλα καθημερινά προβλήματα, που αντιμετωπίζει. Η επιτυχία της διήμερης εκδήλωσης είχε τη “σφραγίδα” του προέδρου της Ένωσης Δημάρχων Αττικής Παύλου Καμάρα και δημάρχου Γαλατσίου και προέδρου της Περιφερειακής Ένωσης Δήμων Αττικής Γιώργου Μαρκόπουλου καθώς και του δημάρχου Πόρου, Γιάννη Δημητριάδη για την εξαιρετική φιλοξενία, που παρείχε. Θερμά συγχαρητήρια αξίζουν και στους αξιόλογους επιστήμονες και αιρετούς για τις τεκμηριωμένες εισηγήσεις τους. Τα θέματα που αναλύθηκαν στο forum ήταν: Οι εργαζόμενοι στην Τοπική Αυτοδιοίκηση - Ψηφιακός Μετασχηματισμός Η θέση της Γυναίκας στον θεσμό της Τοπικής Αυτοδιοίκησης Η καθαρή ενέργεια (Α.Π.Ε.) - Διέξοδος για την ακρίβεια και το περιβάλλον 100 χρόνια από την Μικρασιατική Καταστροφή Η υποψήφια δήμαρχος Χαλανδρίου και επίκουρη καθηγήτρια του Πανεπιστημίου Πειραιώς, κα Κρίστη Αγαπητού ήταν μία εκ των εισηγητών αναφερόμενη “στη νέα ψηφιακή πραγματικότητα για την Τοπική Αυτοδιοίκηση”: “Οι προκλήσεις είναι μεγάλες για τους δήμους σε ολόκληρη την Ελλάδα. Υπάρχει ψηφιακή εξέλιξη αλλά είναι ακόμη σε πρώιμο στάδιο στον τομέα της Τοπικής Αυτοδιοίκησης. Oι εργαζόμενοι στους ΟΤΑ έχουν αναπτύξει ψηφιακές δεξιότητες στη χρήση των πιο «παραδοσιακών τεχνολογιών» αλλά χρειάζεται αρκετή επιμόρφωση. Είναι αναγκαίο να ξεπεραστούν γραφειοκρατικά εμπόδια και να επιμορφωθεί το προσωπικό, ώστε να υλοποιηθεί με επιτυχία ο ψηφιακός μετασχηματισμός και να αποφέρει τα αναμενόμενα οφέλη στους δημότες. Είναι ένα “στοίχημα”, που πρέπει να κερδίσουμε, για να πετύχουμε τη βελτίωση της ζωής και την εξυπηρέτηση των δημοτών μας. Και όλα αυτά ισχύουν και για το Χαλάνδρι, που έχω γεννηθεί, ζω και αγαπώ...” ανέφερε χαρακτηριστικά η Κ. Αγαπητού, η οποία εξήρε τη σπουδαιότητα του forum και τόνισε, ότι θα πρέπει να υπάρξει ανάλογη συνέχεια.
