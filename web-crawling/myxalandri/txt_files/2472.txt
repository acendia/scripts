Title:
Επ&#039; αυτοφώρω σύλληψη δύο δραστών για κλοπές σε Χαλάνδρι και Βριλήσσια
Description:
Συνελήφθησαν επ’ αυτοφώρω, βραδινές ώρες της 21ης Ιουλίου 2019, στα Βριλήσσια, από αστυνομικούς της Άμεσης Δράσης, δύο ημεδαποί, ηλικίας 21 και 24 ετών για απόπειρα κλοπής, φθορά ξένης ιδιοκτησίας και αντίσταση. Ειδικότερα, οι δράστες μαζί με δύο συνεργούς τους που αναζητούνται, είχαν εισέλθει από μπαλκονόπορτα σε διαμέρισμα στην περιοχή των Βριλησσίων. Πλην όμως κατά την ενεργοποίηση του συναγερμού του διαμερίσματος επιχείρησαν να διαφύγουν, έγιναν όμως αντιληπτοί από τους ανωτέρω αστυνομικούς, οι οποίοι παρά την αντίσταση που προέβαλαν οι δράστες προκειμένου να αποφύγουν τη σύλληψη, κατάφεραν να τους ακινητοποιήσουν και να συλλάβουν δύο εξ αυτών. Από την μέχρι τώρα έρευνα του Τμήματος Ασφάλειας Βριλησσίων, εξιχνιάσθηκαν 9 περιπτώσεις κλοπών από οικίες και εταιρείες στις περιοχές των Βριλησσίων και του Χαλανδρίου. Οι συλληφθέντες οδηγήθηκαν στον Εισαγγελέα Πλημμελειοδικών Αθηνών. Δείτε στο video τι λέει στον ΑΝΤ1 η κόρη του ιδιοκτήτη και ένοικος του σπιτιού:&amp;nbsp; &amp;nbsp;
