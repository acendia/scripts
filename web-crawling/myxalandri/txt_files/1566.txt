Title:
Στο 12ο Δημοτικό Χαλανδρίου Βραβείο Περιβαλλοντικής Ευαισθησίας!
Description:
Μεγάλη συμμετοχή των σχολείων στα Βραβεία Περιβαλλοντικής Ευαισθησίας που διοργάνωσε ο Σύνδεσμος για τη Βιώσιμη Ανάπτυξη Στα φετινά Βραβεία Περιβαλλοντικής Ευαισθησίας, που διοργάνωσε για 10η συνεχή χρονιά ο Σύνδεσμος για τη Βιώσιμη Ανάπτυξη των Πόλεων, η συμμετοχή των σχολείων των Δήμων-Μελών ξεπέρασε κάθε προσδοκία. Σχολεία από όλες τις βαθμίδες εκπαίδευσης των Δήμων-Μελών του Συνδέσμου, συμμετείχαν στα φετινά βραβεία, με πολύ ενδιαφέρουσες και ευρηματικές εργασίες για το Περιβάλλον. Το γεγονός αυτό υποδηλώνει το διαρκώς αυξανόμενο ενδιαφέρον των τοπικών κοινωνιών για την προστασία του Περιβάλλοντος, αλλά και την καθιέρωση του θεσμού των Βραβείων. Η τελετή απονομής των επαίνων και των βραβείων πραγματοποιήθηκε στο πλαίσιο του εορτασμού της Παγκόσμιας Ημέρας Περιβάλλοντος, την Τετάρτη 6 Ιουνίου 2018 και ώρα 19:00, στην αίθουσα πολλαπλών χρήσεων του Γυμνασίου-Λυκείου Ν. Πεντέλης, σε συνεργασία με τον Δήμο Πεντέλης. Σκοπός των Βραβείων Περιβαλλοντικής Ευαισθησίας είναι η ανάδειξη, η αναγνώριση και η επιβράβευση του έργου των καθηγητών και των μαθητών για την περιβαλλοντική συνείδηση. Οι νικητές των φετινών βραβείων ήταν: • 5ο Νηπιαγωγείο Βριλισσίων, υπεύθ. προγράμματος η κυρία Ιωάννα Πωλ• 1ο Νηπιαγωγείο Μελισσίων, υπεύθ. προγράμματος οι κυρίες Κωσκολού και Μιχαλοπούλου• 4ο Νηπιαγωγείο Μελισσίων, υπεύθ. προγράμματος η κυρία Γεωργία Μανταλόβα• 1ο Δημοτικό Μελισσίων, υπεύθ. προγράμματος ο κ. Βελισσάριος Ψυχογιός• 12ο Δημοτικό Χαλανδρίου, υπεύθ. προγράμματος ο κ. Λουκέρης• Γυμνάσιο Λυκόβρυσης, υπεύθ. προγράμματος η κυρία Παναγιώτα Σούπα• 2ο ΓΕΛ Γέρακα, υπεύθ. προγράμματος η κυρία Ευαγγελία Γεωργάκη• 1ο ΓΕΛ Αγ. Παρασκευής, υπεύθ. προγράμματος η κυρία Ασημίνα Ταράτσα• 1ο ΓΕΛ Μεταμόρφωσης, υπεύθ. προγράμματος η κυρία Άννα Τριγκάτζη• 1ο ΓΕΛ Μαρκοπούλου, υπεύθ. προγράμματος η κυρία Μαρία Γλύπτη Τα σχολεία που βραβεύτηκαν έλαβαν τιμητική πλακέτα, έπαινο και μετάλλιο καθώς και προσκλήσεις για δωρεάν είσοδο στο Αττικό Ζωολογικό Πάρκο, προσκλήσεις για να παρακολουθήσουν ψηφιακή προβολή στο Νέο Ψηφιακό Πλανιτάριο και βιβλία για την εξέλιξη του σύμπαντος. Τα παραπάνω δώρα ήταν μια ευγενική χορηγία στον Σ.Β.Α.Π. από το Αττικό Ζωολογικό Πάρκο και το Ίδρυμα Ευγενίδου. Όλα τα σχολεία που συμμετείχαν κι έστειλαν τις εργασίες τους στον Σύνδεσμο, έλαβαν μετάλλια και επαίνους. Την εκδήλωση ξεκίνησαν με τραγούδια με θέμα το νερό και την ανακύκλωση το 4ο Νηπιαγωγείο Μελισσίων και το 1ο Δημοτικό Ν. Ιωνίας. Κατά την έναρξη, απηύθυναν χαιρετισμό ο Πρόεδρος του Συνδέσμου κ. Γιώργος Κουράσης και ο Δήμαρχος Πεντέλης κ. Δημήτρης Στεργίου. Την εκδήλωση τίμησαν με την παρουσία τους πλήθος κόσμου, γονείς κι εκπαιδευτικοί καθώς και εκπρόσωποι των Δήμων, ο Δήμαρχος Αγ. Παρασκευής κ. Γιάννης Σταθόπουλος, ο Πρόεδρος της Ένωσης Δημάρχων Αττικής, πρώην Δήμαρχος Πεύκης και μέλος του Δ.Σ. του Σ.Β.Α.Π. κ. Παύλος Καμάρας, ο Αντιδήμαρχος Παιδείας του Δήμου Πεντέλης κ. Ηλίας Βιλλιώτης, ο Αντιδήμαρχος Παιδείας, ο Αντιδήμαρχος Εκπαίδευσης του Δήμου Λυκόβρυσης Πεύκης κ. Νικόλαος Γκαραβέλας, ο Αντιδήμαρχος Παιδείας του Δήμου Μαρκοπούλου κ. Άγγελος Ρούσσης, ο Αντιδήμαρχος Περιβάλλοντος του Δήμου Μεταμόρφωσης κ. Κωνσταντίνος Κολοβός, η Δημοτική Σύμβουλος του Δήμου Μεταμόρφωσης και Αντιπρόεδρος του Δ.Σ. του Συνδέσμου κυρία Μαρία Λυμπέρη, ο Δημοτικός Σύμβουλος Μεταμόρφωσης και μέλος του Δ.Σ. του Συνδέσμου κ. Ευάγγελος Χειμώνας, η Αντιδήμαρχος Υγείας και Περιβάλλοντος του Δήμου Παλλήνης κυρία Πόπη Ζινέλη, η Πρόεδρος της Σχολικής Επιτροπής του Δήμου Βριλησσίων κυρία Γιώτα Παρασκευοπούλου. Η όμορφη γιορτή έκλεισε γλυκά με παγωτά και κεράσματα σε μικρούς και μεγάλους, ευχές για καλό καλοκαίρι και υπόσχεση για ανανέωση του ραντεβού για τα Βραβεία Περιβαλλοντικής Ευαισθησίας του 2019. &amp;nbsp;
