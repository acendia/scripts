Title:
Ο Χάρης Ρώμας ενημερώνει για τις εξελίξεις στο “Πεύκο Πολίτη”
Description:
Ο τομεάρχης Πολιτισμού της Περιφέρειας Αττικής κ. Χάρης Ρώμας ενημερώνει για τις εξελίξεις στο «Πεύκο Πολίτη»: Σήμερα είμαι ιδιαίτερα περήφανος καθώς το πρόβλημα «Πεύκο Πολίτη» που βασανίζει τα τελευταία 50 χρόνια χιλιάδες κατοίκους του Δήμου Χαλανδρίου, με μικροιδιοκτησίες στην περιοχή αυτή, προχώρησε ένα ακόμη βήμα προς το Φως, δηλαδή προς την οριστική του επίλυση, μετά από καθημερινό αγώνα που δίνει η σημερινή Διοίκηση της Περιφέρειας Αττικής. Συγκεκριμένα, καταφέραμε να μπει το θέμα προς συζήτηση, σε εμβόλιμη συνεδρίαση του Συμβουλίου Πολεοδομικών Θεμάτων και Αμφισβητήσεων της Αποκεντρωμένης Διοίκησης. Τις προηγούμενες ημέρες, κάποιες αναρτήσεις λοιδορούσαν την Περιφέρεια Αττικής γράφοντας πως το ΣΥΠΟΘΑ δεν ενέταξε το φλέγον αυτό θέμα στην ημερήσια διάταξη της τακτικής του συνεδρίασης, την Τρίτη 22 Φεβρουαρίου. Και είχανε δίκιο. Γιατί το ενέταξε τελικά τη Δευτέρα 21 Φεβρουαρίου!!! Καταφέραμε δηλαδή να το εντάξουμε μια μέρα νωρίτερα, με τη μορφή του κατεπείγοντος. Ο αγώνας συνεχίζεται αμείωτος. Μέχρι να ενταχθεί η περιοχή στο σχέδιο πόλεως, υπάρχει ακόμη δρόμος. Όσοι μιλούν για προεκλογικούς εντυπωσιασμούς, ας σκεφτούν καλύτερα ότι το αποτέλεσμα των ενεργειών μας είναι προς όφελος των δημοτών και αυτό μετράει μόνο, τελικά!
