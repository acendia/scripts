Title:
Έκρηξη χειροβομβίδας σε βενζινάδικο στα σύνορα Αγίας Παρασκευής-Χαλανδρίου
Description:
Τα ξημερώματα της Πέμπτης τρία άτομα εισέβαλαν σε πρατήριο υγρών καυσίμων επί της οδού Αλέκου Παναγούλη στα σύνορα Αγίας Παρασκευής με Χαλάνδρι. Οι δράστες απείλησαν τον υπάλληλο του καταστήματος με μία χειροβομβίδα στα χέρια και τον ανάγκασαν να βγει έξω. Εκεί του απέσπασαν το κινητό τηλέφωνο και ο ένας από τους δράστες πέταξε τη χειροβομβίδα με αποτέλεσμα να καταστραφεί το εσωτερικό του κτηρίου. Άμεση ήταν η κινητοποίηση της αστυνομίας, άνδρες της οποίας λίγη ώρα αργότερα συνέλαβαν έναν 34χρονο Ρομά στην κατοχή του οποίου βρέθηκε το κινητό τηλέφωνο του υπαλλήλου. Σύμφωνα με αστυνομικές πηγές, ο ιδιοκτήτης του πρατηρίου είναι έγκλειστος των φυλακών για τα αδικήματα κλοπών και διαρρήξεων. Την έρευνα διενεργεί το τμήμα εκβιαστών της ασφάλειας Αττικής. Πηγή:&amp;nbsp;www.zougla.gr &amp;nbsp;
