Title:
Κτηριακές παρεμβάσεις και όμορφες τοιχογραφίες στα σχολεία του Χαλανδρίου
Description:
Τα έργα στα σχολεία της πόλης, πολλά από τα οποία δεν είχαν συντηρηθεί επί δεκαετίες, συνεχίζονται, με εκτεταμένες κτηριακές παρεμβάσεις σε εσωτερικούς και εξωτερικούς χώρους, όπως ενημερώνει ο Δήμος Χαλανδρίου με ανακοίνωσή του. Οι παρεμβάσεις περιλαμβάνουν επίσης την ενεργειακή αναβάθμιση 10 σχολικών συγκροτημάτων, αλλά και τη βελτίωση της προσβασιμότητας με την εγκατάσταση ραμπών, χώρων υγιεινής ΑμεΑ αλλά και ασανσέρ. Με τη δημιουργία, επιπλέον, τοιχογραφιών στους εξωτερικούς αλλά και τους εσωτερικούς χώρους, τα σχολεία της πόλης άλλαξαν όψη! Την περίοδο 2019-2023, έχουν υλοποιηθεί έργα ύψους 4.189.200 ευρώ στα 48 σχολεία του Χαλανδρίου. Παρεμβάσεις που έγιναν το τελευταίο διάστημα 1ο Γυμνάσιο - 1ο Λύκειο: Στο σχολικό συγκρότημα ολοκληρώθηκε πρόσφατα το έργο της ενεργειακής αναβάθμισης με έργα στεγάνωσης και θερμομόνωσης, αντικατάσταση κουφωμάτων και αντικατάσταση λαμπτήρων με LED. Πραγματοποιήθηκαν επίσης κτηριακές παρεμβάσεις και ελαιοχρωματισμοί στους εσωτερικούς και τους εξωτερικούς χώρους. Την ανανεωμένη εικόνα του σχολικού συγκροτήματος συμπλήρωσαν τα δύο καταπληκτικά graffiti που φιλοτεχνήθηκαν στους εξωτερικούς τοίχους. Στο 1ο Λύκειο, στο παλαιότερο της πόλης, οι Ολλανδοί καλλιτέχνες Michel Velt και Roos Vink δημιούργησαν «Το δέντρο της σοφίας», με έμπνευση από τα δέντρα της νεραντζιάς που αφθονούν γύρω από το σχολείο αλλά και σε όλο το Χαλάνδρι. Στο 1ο Γυμνάσιο, η Αργεντίνα ζωγράφος και εικαστικός Juana Page δημιούργησε την τοιχογραφία «The healer - Ο θεραπευτής», που αναφέρεται στις υψηλές αναζητήσεις που μπορούν να λειτουργήσουν θεραπευτικά για τη συνείδηση, η οποία απεικονίζεται με τις μορφές των πουλιών. Στον δικό της πολύχρωμο, μαγικό κόσμο, γύρω από το κίτρινο πουλί που η ίδια είχε ζωγραφίσει σε προηγούμενο ταξίδι της από το Μπουένος Άιρες, «τα μπλε της ζωγραφιάς της έμπλεξαν με τα μπλε του ουρανού», όπως σχολίασε η αντιδήμαρχος Τεχνικής Υπηρεσίας Έλενα Χριστούλη. Το επόμενο διάστημα θα γίνουν εργασίες ανακαίνισης στον αύλειο χώρο του σχολικού συγκροτήματος και τα γήπεδα μπάσκετ. 3ο Δημοτικό - Ελαιοχρωματισμοί εσωτερικών και εξωτερικών χώρων.  4ο Δημοτικό - Ολοκληρώθηκε το έργο της ενεργειακής αναβάθμισης. Υλοποιούνται ελαιοχρωματισμοί εσωτερικών και εξωτερικών χώρων.  4ο-10ο Νηπιαγωγείο - Ολοκληρώθηκε το έργο της ενεργειακής αναβάθμισης. Έγιναν ελαιοχρωματισμοί εσωτερικών και εξωτερικών χώρων. Ο ζωγράφος Χρήστος Ρουμελιώτης θα δημιουργήσει και ένα καινούριο graffiti στο σχολείο.  14ο Νηπιαγωγείο - Δημιουργούνται χώροι υγιεινής ΑμεΑ.  11ο Δημοτικό - Δημιουργούνται χώροι υγιεινής ΑμεΑ και ανακατασκευάζονται τα γήπεδα άθλησης.  1ο Δημοτικό - Πλήρης ανακαίνιση των χώρων υγιεινής. Ολοκληρώθηκε η ενεργειακή αναβάθμιση 10 σχολείων Καλύτερη ενεργειακή απόδοση και συνθήκες θερμικής άνεσης για μαθητές και δασκάλους δημιουργήθηκαν σε 10 σχολεία της πόλης. Με την αντικατάσταση των κουφωμάτων ολοκληρώθηκε το έργο της ενεργειακής αναβάθμισης στα 10 σχολεία της πόλης. Τοποθετήθηκαν συνολικά κουφώματα 2.200 τ.μ. Το προηγούμενο διάστημα ολοκληρώθηκαν: Έργα στεγάνωσης και θερμομόνωσης 4.733 τ.μ. Τοποθέτηση 1.634 λαμπτήρων LED Το έργο ύψους 1.250.000 ευρώ, χρηματοδοτήθηκε εν μέρει από το ΕΣΠΑ και κατά 500.000 ευρώ από τον δημοτικό προϋπολογισμό, με στόχο την καλύτερη ενεργειακή απόδοση των κτιρίων και αφετέρου τη διαμόρφωση συνθηκών θερμικής άνεσης για τα παιδιά και τους δασκάλους τους. Έλενα Χριστούλη, αντιδήμαρχος Τεχνικών Υπηρεσιών: «Στόχος τα ενεργειακά αυτόνομα σχολεία» «Το έργο της ενεργειακής αναβάθμισης 10 σχολείων ήταν το πρώτο βήμα για την επίτευξη του τελικού στόχου, να καταστούν τα σχολεία της πόλης ενεργειακά αυτόνομα. Για το σκοπό αυτό ο Δήμος Χαλανδρίου έχει καταθέσει προς χρηματοδότηση πρόταση στο πρόγραμμα “Ηλέκτρα” για την ενεργειακή αναβάθμιση ακόμα 11 σχολείων και άλλη πρόταση για την εγκατάσταση φωτοβολταϊκών και net metering σε τέσσερις Παιδικούς Σταθμούς και επτά σχολεία», σημείωσε η αντιδήμαρχος Τεχνικών Υπηρεσιών Έλενα Χριστούλη. Η πρόταση για την ενεργειακή αναβάθμιση αφορά στα σχολεία: 1ο Δημοτικό &amp;amp; 1o Νηπιαγωγείο 2ο Δημοτικό &amp;amp; 2ο Νηπιαγωγείο 3ο, 6ο, 7ο-10ο, 9ο, 11ο, 13ο &amp;amp; 14ο Δημοτικό 4ο Γυμνάσιο &amp;amp; 5ο ΓΕΛ Η πρόταση για την εγκατάσταση των φωτοβολταϊκών και net metering αφορά στα παρακάτω κτήρια: 3ος, 4ος, 5ος και 6ος Παιδικός Σταθμός 5ο, 12ο &amp;amp; 16ο Δημοτικό 1ο &amp;amp; 6ο Γυμνάσιο 1ο &amp;amp; 6ο ΓΕΛ Σχολεία προσβάσιμα από όλους Το προηγούμενο διάστημα ολοκληρώθηκαν και δύο σημαντικά έργα για τη βελτίωση της προσβασιμότητας στα σχολεία. Το πρώτο αφορούσε στην κατασκευή ραμπών και χώρων υγιεινής για άτομα με αναπηρία. Ήταν ύψους 285.000 ευρώ και χρηματοδοτήθηκε από ίδιους πόρους του Δήμου και από το πρόγραμμα «Φιλόδημος ΙΙ». Το δεύτερο, στην εγκατάστασης ασανσέρ σε 8 σχολεία. Το έργο ήταν ύψους 260.400 ευρώ και χρηματοδοτήθηκε κατά κύριο λόγο από το πρόγραμμα «Φιλόδημος ΙΙ» και δευτερευόντως από ίδιους πόρους του Δήμου. Δημιουργήθηκαν: 28 ράμπες ΑμεΑ 29 χώροι υγιεινής ΑμεΑ Εγκαταστάθηκαν: 8 ανελκυστήρες  
