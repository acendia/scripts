Title:
Συμβουλευτικό Κέντρο Γυναικών Δήμου Χαλανδρίου: Εργαστήρια Επαγγελματικής Πληροφόρησης &amp; Συμβουλευτικής Αν
Description:
Αναγνωρίζοντας τις ανάγκες και τα κοινά ζητήματα που απασχολούν τις γυναίκες σε συνθήκες ανεργίας, το Συμβουλευτικό Κέντρο Γυναικών Δήμου Χαλανδρίου, σε συνεργασία με το Εξειδικευμένο Κέντρο Προώθησης στην Απασχόληση (ΕΚΠΑ Αθήνας) του Ινστιτούτου Εργασίας της ΓΣΕΕ, συνδιοργανώνουν μια σειρά δωρεάν διαδικτυακών ομαδικών εργαστηρίων, ξεκινώντας την Τετάρτη 23 Μαρτίου 2022, 10:00-12:00, με τη θεματική: “Διαμορφώνοντας ένα πλάνο αναζήτησης εργασίας”. Τα εργαστήρια απευθύνονται σε ωφελούμενες του Συμβουλευτικού Κέντρου, θα υλοποιηθούν διαδικτυακά μέσω της πλατφόρμας Ζoom και θα συντονίζονται από εξειδικευμένο σύμβουλο του Ινστιτούτου Εργασίας της ΓΣΕΕ σε εβδομαδιαία βάση με τις παρακάτω θεματικές: Διαμορφώνοντας ένα πλάνο αναζήτησης εργασίας (23/3/2022) Δικτύωση και δίκτυα σταδιοδρομίας κατά την αναζήτηση εργασίας (30/3/2022) Προσωπική και Κοινωνική Ενδυνάμωση κατά την Αναζήτηση Εργασίας: Διαχείριση χρόνου/άγχους/μεταβάσεων (6/4/2022) Ανάπτυξη Δεξιοτήτων Συναισθηματικής Νοημοσύνης (13/4/2022) Στόχος των βιωματικών εργαστηρίων είναι να αναδειχθούν τα πεδία και να καλλιεργηθούν οι δεξιότητες που θα βοηθήσουν τις ωφελούμενες στην ένταξη στην αγορά εργασίας και τον επανασχεδιασμό της σταδιοδρομίας τους. Συμβουλευτικό Κέντρο Γυναικών Δήμου ΧαλανδρίουΠαπάγου 7, Χαλάνδρι 152 34Τηλ.: 210-6899916E-mail: womenaidhalandri@gmail.comFacebook: Συμβουλευτικό Κέντρο Γυναικών Δήμου Χαλανδρίουhttps://womenaidhalandri.wordpress.com/  
