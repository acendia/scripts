Title:
“Χαλάνδρι σε Δράση”: 175.000 € για ένα άδειο κτίριο επί 27 μήνες!
Description:
Η δημοτική παράταξη “Χαλάνδρι σε Δράση” εξέδωσε την ακόλουθη ανακοίνωση σχετικά με τη μίσθωση ακινήτου επί της οδού Σολωμού, το οποίο παραμένει ημιτελές μετά από 27 μήνες:  175.000 € για ένα άδειο κτίριο επί 27 μήνες! Συγχαρητήρια στη Διοίκηση του κύριου Ρούσσου. Την περίοδο της οικονομικής κρίσης, που δοκιμάζει τα νοικοκυριά αλλά και τα οικονομικά του Δήμου. Σοβαρά ερωτήματα, που αφορούν στο θέμα της αξιοποίησης του κτιρίου της οδού Σολωμού, το οποίο έχει ενοικιαστεί από τον Δήμο Χαλανδρίου αντί 6.500€ μηνιαίως προκειμένου να μεταφέρει εκεί υπηρεσίες του, αλλά 27 μήνες μετά από την υπογραφή της σχετικής σύμβασης, παραμένει ημιτελές κι’ αναξιοποίητο, προκύπτουν για τη Διοίκηση του κύριου Ρούσσου. Σύμφωνα, με τα επίσημα στοιχεία, για το συγκεκριμένο οίκημα υπάρχει έγγραφη συμφωνία παραχώρησής του από τον Σεπτέμβριο του 2020, ώστε εκεί να γίνει μετεγκατάσταση υπηρεσιών του Δήμου, με το τίμημα να ανέρχεται στα 6.500 ευρώ μηνιαίως αλλά ακόμη η μετεγκατάσταση... αγνοείται! Με βάση τα προαναφερθέντα, το ποσό που φέρεται να έχει καταβληθεί από το δημοτικό ταμείο -άρα από χρήματα των Χαλανδραίων- για το ενοίκιο του εν λόγω κτιρίου ανέρχεται στα 175.500 ευρώ. Κι’ αυτά μέχρι σήμερα... Τα μείζονα ερωτήματα, που προκαλούνται και καλούμε τον κ. Ρούσσο να απαντήσει άμεσα είναι: Ως πότε ο Δήμος Χαλανδρίου θα πληρώνει ενοίκιο για ένα κτίριο, που έχει νοικιάσει εδώ και 27 μήνες και παραμένει κενό; Πότε, επιτέλους, θα είναι έτοιμο; Ποιο είναι το ακριβές ποσό, που έχει δοθεί ως τώρα; Γιατί, ο κ. Ρούσσος δεν πρέπει να ξεχνάει, ότι δεν πληρώνει με δικά του χρήματα αλλά με χρήματα των Χαλανδραίων...  
