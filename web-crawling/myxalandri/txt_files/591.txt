Title:
Έκτακτη δρομολόγηση λεωφορειακής γραμμής λόγω εκτροχιασμού συρμού της γραμμής 1 της ΣΤΑΣΥ, στην Κηφισιά
Description:
Σύμφωνα με ανακοίνωση του ΟΑΣΑ, λόγω πτώσης δένδρου κοντά στον σταθμό «Κηφισιά» λίγο μετά τα μεσάνυχτα, η κυκλοφορία στη γραμμή 1 του Μετρό (πρώην ΗΣΑΠ), διεξάγεται αυτή την ώρα στο τμήμα Πειραιάς-Ειρήνη, Ειρήνη-Πειραιάς. Αποτέλεσμα της πτώσης του δένδρου ήταν να εκτροχιαστεί το πρώτο βαγόνι του συρμού που εκτελούσε το τελευταίο δρομολόγιο χθες το βράδυ. Δεν υπήρξε κανένας τραυματισμός επιβάτη, ενώ γίνονται συντονισμένες ενέργειες για την απομάκρυνση του συρμού και τον εντοπισμό ενδεχόμενων ζημιών στην υποδομή, ώστε να αποκατασταθεί η κυκλοφορία σε ολόκληρο το δίκτυο το συντομότερο. Για την εξυπηρέτηση του επιβατικού κοινού και έως ότου αποκατασταθεί η κυκλοφορία στη γραμμή 1 του Μετρό έχουν δρομολογηθεί λεωφορεία της ΟΣΥ που εκτελούν δρομολόγια Ειρήνη-Κηφισιά, Κηφισιά-Ειρήνη με ενδιάμεση στάση στη Νεραντζιώτισσα. &amp;nbsp;
