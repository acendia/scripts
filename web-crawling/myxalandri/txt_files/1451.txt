Title:
Αντιπαράθεσης συνέχεια για τους μαθητικές αγώνες στίβου «Ευριπίδεια 2022»
Description:
Συνεχίζεται η αντιπαράθεση για τη διεξαγωγή των μαθητικών αγώνων στίβου «Ευριπίδεια 2022», με τη δημοτική παράταξη “Χαλάνδρι σε Δράση” να απαντά στον Δήμο Χαλανδρίου. Αναλυτικά η ανακοίνωση: Για να μη περιμένει ο κ. Ρούσσος με... ανυπομονησία η παράταξη «Χαλάνδρι σε Δράση» ρωτάει τον δήμαρχο Χαλανδρίου, συγκεκριμένα για το θέμα της μετάθεσης των «Ευριπιδείων» τον ερχόμενο Σεπτέμβριο, όπως επικαλείται ο ίδιος: Πότε ενημερώθηκαν επίσημα οι διευθυντές σχολείων για τη μετάθεση των αγώνων τον Σεπτέμβριο καθώς και ότι εκεί θα συμμετείχαν «τα αποκλεισμένα παιδιά της Α’ και Β’ Γυμνασίου»; Απ’ ότι είμαστε σε θέση να γνωρίζουμε -γιατί ο κ. Ρούσσος δεν φρόντισε να το γνωστοποιήσει δημοσίως- η ενημέρωση προς τους διευθυντές των σχολείων δεν κάνει λόγο για «μετάθεση των Ευριπιδείων τον ερχόμενο Σεπτέμβριο» αλλά πως δεν θα γίνει η διεξαγωγή τους δίχως να προχωράει σε περαιτέρω διευκρινίσεις. Αυτό είναι fake news, κ. Ρούσσο; Και μη βιαστείτε να απαντήσετε εκ νέου, γιατί θα διαψευστείτε πανηγυρικά. Μήπως, κ. Ρούσσο, ο χώρος, που θα διεξάγονταν οι μαθητικοί αγώνες-παράδοση της πόλης μας - στο «Ν. Πέρκιζας» βρίσκεται σε κακή κατάσταση και δεν ήταν έτοιμος να τους υποδεχθεί; Ποιο ήταν τελικά αυτό το αιφνίδιο τεχνικό κώλυμα; Γιατί εντέχνως αποφεύγετε να απαντήσετε στους πολίτες του Χαλανδρίου; Από πότε οι μαθητικοί αγώνες «Ευριπίδεια» μετατρέπονται σε αγωνιστική ημερίδα και χρειάζεται η στήριξη του ΣΕΓΑΣ; Θέλετε να μας κοινοποιήσετε την σχετική αλληλογραφία του Δήμου με τον ΣΕΓΑΣ όπου ζητάτε την στήριξη του; Γιατί σε αντίθετη περίπτωση είστε εσείς αυτός που διαδίδει fake news (και δεν είναι η πρώτη φορά αλλά δυστυχώς για τους πολίτες ούτε η τελευταία...). Δυστυχώς πρόκειται γι&#039; ακόμη μια αποτυχία σας και φαίνεται ότι η Διοίκηση του Δήμου δεν έχει καμία απολύτως σχέση με τον αθλητισμό και τα αθλητικά δρώμενα της πόλης. Τελικά απ’ ότι φαίνεται, χρειάστηκε η ανακοίνωση της παράταξης μας, ώστε ο κ. Ρούσσος να θυμηθεί, ότι πρέπει να πληροφορεί τους δημότες για τις ενέργειες του και να μην εφαρμόζει την πολιτική του «αποφασίζομεν και διατάσσομεν». Κατά τα άλλα, κ. Ρούσσο εδώ θα είμαστε και τον Σεπτέμβριο και θα τα (ξανα)πούμε «περί αναβάθμισης», γιατί οι Χαλανδραίες και οι Χαλανδραίοι αισθάνονται υποβάθμιση σε όλα τα επίπεδα στην πόλη τους...   Σχετικά άρθρα: “Χαλάνδρι σε Δράση”: Γιατί ακυρώθηκαν τα «Ευριπίδεια 2022»; Δήμος Χαλανδρίου προς “Χαλάνδρι σε Δράση”: «Σταματήστε να διαδίδετε fake news»  
