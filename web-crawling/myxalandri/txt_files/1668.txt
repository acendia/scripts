Title:
Εκδήλωση δυναμικού βαδίσματος με ζώα συντροφιάς, στη Ρεματιά Χαλανδρίου
Description:
Ο Δήμος Χαλανδρίου σε συνεργασία με τη Φιλοζωική Χαλανδρίου (Σύλλογος Εθελοντών Φίλων των Ζώων Χαλανδρίου), με αφορμή την «Παγκόσμια Ημέρα Αδέσποτων Ζώων Συντροφιάς», έχοντας ως στόχο την προώθηση του αθλητικού πνεύματος, και συνεκτιμώντας την ανάγκη του σύγχρονου ανθρώπου να έρθει πιο κοντά στη φύση, διοργανώνει: Την πρώτη εκδήλωση δυναμικού βαδίσματος με ζώα συντροφιάς, με τίτλο «Κυνηγώντας την ουρά μας», την Κυριακή 17 Απριλίου 2022, στη Ρεματιά Χαλανδρίου. Η παλαιότερη ημερομηνία της εκδήλωσης μετατέθηκε σε μη εργάσιμη ημέρα, ύστερα από αιτήματα πολλών δημοτών μας. Η εκδήλωση, που διοργανώνεται για πρώτη φορά από δήμο στη χώρα μας, περιλαμβάνει διαδρομή συνολικής απόστασης δύο (2) χιλιομέτρων μεικτής διαδρομής δημόσιας οδού και τμημάτων της παραρεμάτιας ζώνης, με χωμάτινα μονοπάτια. Παράλληλα με τον αγώνα, την ίδια μέρα και ώρα και στην αφετηρία της εκδήλωσης είναι προσκεκλημένοι/μένες, όσοι/όσες, παρότι δεν θα συμμετάσχουν στον αγώνα, επιθυμούν να έρθουν με τα ζώα συντροφιάς τους, για να περπατήσουν μαζί μας και να γνωριστούμε. Τα ζωάκια θα μας φέρουν πιο κοντά... ΩΡΑ ΠΡΟΣΕΛΕΥΣΗΣ: 09:00 έως 10:30 (Για την παραλαβή του φακέλου συμμέτοχης καθώς και για τη διενέργεια ελέγχου των ζώων από την υπεύθυνη κτηνίατρο). ΩΡΑ ΕΚΚΙΝΗΣΗΣ: 11:00 ΩΡΑ ΤΕΡΜΑΤΙΣΜΟΥ: 12:00 ΔΙΑΔΡΟΜΗ 2000μ.: Εξήντα (60’) λεπτά. Πέραν αυτού του ορίου, οι συμμετέχοντες βαδίζουν χωρίς την υποστήριξη της διοργάνωσης.ΤΟΠΟΣ ΕΚΚΙΝΗΣΗΣ/ΤΕΡΜΑΤΙΣΜΟΥ: Ευριπίδειο Θέατρο Ρεματιάς ΚΟΣΤΟΣ ΣΥΜΜΕΤΟΧΗΣ: Δωρεάν ΑΙΤΗΣΕΙΣ ΣΥΜΜΕΤΟΧΗΣ: Η Οργανωτική Επιτροπή θα δέχεται δηλώσεις συμμετοχής μόνο μέσω συμπλήρωσης της ηλεκτρονικής φόρμας, στον σύνδεσμο:http://evest.gr/entries/index.php/chalandri-registration1 Για οποιαδήποτε πληροφορία μη διστάσετε να επικοινωνήσετε με τη Διεύθυνση Αθλητισμού του Δήμου Χαλανδρίου:τηλ.: 210-6821975 &amp;amp; 210-6819350e-mail: agones@halandri.gr Ανώτατο όριο συμμετοχών: 100 βαδιστές/στριες με τα ζώα συντροφιάς τους. Οι συμμετέχοντες/έχουσες, που θα επιθυμούσαν να ενισχύσουν τη Φιλοζωική Χαλανδρίου, να γνωρίζουν ότι στον χώρο της εκδήλωσης, θα συγκεντρώνονται τα παρακάτω: Αντιπαρασιτικές αμπούλες, αντιπαρασιτικά χάπια για ενδοαποπαρασίτωση, κονσέρβες i/d, Jylapour 300, Leisguard, Synoulox 50 και 250, Milteforan, WeJoint, Rheuvmocam, Rimadyl. «Όχι, λοιπόν, “εγώ το λέω στον σκύλο μου κι ο σκύλος στην ουρά του”, αλλά χαρούμενες ουρίτσες να ανεμίζουν γύρω-γύρω και η ευγενής άμιλλα να φτάνει στα ύψη! Σας περιμένουμε!».  
