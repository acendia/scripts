Title:
Ένωση Γονέων Χαλανδρίου: Συγκέντρωση διαμαρτυρίας για το πολύνεκρο δυστύχημα στα Τέμπη
Description:
Κάλεσμα σε συγκέντρωση διαμαρτυρίας για το πολύνεκρο δυστύχημα στα Τέμπη απευθύνει η Ένωση Συλλόγων Γονέων Μαθητών Χαλανδρίου. Αναλυτικά η ανακοίνωση: H Ένωση Συλλόγων Γονέων Μαθητών Χαλανδρίου εκφράζει τα θερμά της συλλυπητήρια στις οικογένειες των θυμάτων του τραγικού σιδηροδρομικού δυστυχήματος, που συνέβη στα Τέμπη το βράδυ της Τρίτης 28/2/23, και ταχεία ανάρρωση στους τραυματίες. Παράλληλα όμως εκφράζει και την οργή της, καθώς από όλες τις μέχρι σήμερα αποκαλύψεις, αποδεικνύεται ότι η απαξίωση των σιδηροδρομικών μεταφορών ήταν γνωστή και διαρκής. Δεν διαπραγματευόμαστε τις ζωές μας και τις ζωές των παιδιών μας. Είναι ευθύνη μας να απαιτούμε τα αυτονόητα: Σύγχρονες και ασφαλείς συγκοινωνίες, ασφαλείς σχολικές εκδρομές. Άνετα και ασφαλή σχολικά κτίρια και υποδομές. Πλήρως στελεχωμένα δημόσια νοσοκομεία, εξοπλισμένα με όλα τα απαραίτητα τεχνολογικά μέσα, για μας και τα παιδιά μας. Μαζί με άλλους τοπικούς φορείς, καλούμε τους γονείς των μαθητών των σχολείων του Χαλανδρίου σε συγκέντρωση διαμαρτυρίας την Τετάρτη 15 Μαρτίου 2023 και ώρα 18:00 στην Κεντρική Πλατεία Χαλανδρίου. Δεν «πάμε κι όπου βγει»... Βγαίνουμε στο δρόμο για να προστατεύσουμε τα παιδιά μας!
