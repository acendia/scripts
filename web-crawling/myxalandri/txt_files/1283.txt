Title:
Δήμος Χαλανδρίου: Δημιουργία Εθελοντικού Συλλόγου Πολιτικής Προστασίας
Description:
Σε μια περίοδο που η κλιματική κρίση αλλά και η ανθρώπινη/τεχνολογική παρέμβαση έχουν επιφέρει ανυπολόγιστες καταστροφές στην πατρίδα μας και τον υπόλοιπο κόσμο, η εθελοντική προσφορά για την προστασία του περιβάλλοντος και της ανθρώπινης ζωής, είναι αναγκαία όσο ποτέ. Ο Δήμος Χαλανδρίου στηρίζει τη δημιουργία Εθελοντικού Συλλόγου Πολιτικής Προστασίας, ο οποίος θα δραστηριοποιηθεί στην άμεση αντιμετώπιση των φυσικών και τεχνολογικών καταστροφών, στην ευαισθητοποίηση του κοινού και τη δημιουργία οικολογικής συνείδησης στις νεότερες γενιές, στην αρωγή προς τους πληγέντες συνανθρώπους μας μετά από κάθε φυσική ή μη καταστροφή και στην προστασία της ζωής και των περιουσιών μας, σε περιπτώσεις πυρκαγιών, πλημμυρών, σεισμών, δυστυχημάτων, χιονοπτώσεων κοκ. Η Εθελοντική Ομάδα Πολιτικής Προστασίας θα οργανωθεί πάνω στα πρότυπα της Γενικής Γραμματείας Πολιτικής Προστασίας, βάσει των ισχυόντων νόμων, και θα λάβει την απαιτούμενη εκπαίδευση από την Πυροσβεστική Υπηρεσία και τους υπόλοιπους αρμόδιους φορείς. Στην ανακοίνωσή του ο Δήμος Χαλανδρίου αναφέρει: «Καλούμε τους συμπολίτες μας να αγκαλιάσουν αυτό το εγχείρημα και να συμβάλουν, με όποιον τρόπο επιθυμούν και μπορούν, σε αυτή την κοινή προσπάθεια. Είναι η στιγμή που έννοιες και αξίες όπως η αλληλεγγύη, ο εθελοντισμός, η συλλογικότητα και η οικολογική συνείδηση μπορούν και οφείλουν να μας ευαισθητοποιήσουν και να μας κινητοποιήσουν». Για περισσότερες πληροφορίες οι ενδιαφερόμενοι μπορούν να επικοινωνούν: Τηλ.: 697-7624949 (Αντιδήμαρχος Εξυπηρέτησης Πολιτών &amp;amp; Aθλητισμού, Χάρης Μαυρουδής) E-mail: ant.sports@halandri.gr Για εκδήλωση ενδιαφέροντος συμμετοχής, πατήστε ΕΔΩ.  
