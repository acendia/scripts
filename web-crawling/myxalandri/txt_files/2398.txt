Title:
Δημιουργικές “ζυμώσεις” για την αναζωογόνηση του Αδριάνειου Υδραγωγείου, στο Αετοπούλειο
Description:
Στα πλαίσια των συμμετοχικών δράσεων του προγράμματος αστικής καινοτομίας Cultural HIDRANT του Δήμου Χαλανδρίου, την Πέμπτη 22 Ιουλίου 2021, στις 18:30, θα πραγματοποιηθεί η 3η συνάντηση YEAST, στην αυλή του Αετοπούλειου Πολιτιστικού Κέντρου (Φιλικής Εταιρείας &amp;amp; Τομπάζη 18, Χαλάνδρι). Οι συναντήσεις YEAST αφορούν «ζυμώσεις», δηλαδή διαδραστικά δρώμενα, με στόχο την όσμωση και ενθάρρυνση της συμμετοχής των κατοίκων στο πρόγραμμα Cultural HIDRANT. Τα αποτελέσματα των δράσεων YEAST καλούνται σαν μαγιά να επηρεάσουν όλο το φάσμα των δραστηριοτήτων του προγράμματος Cultural HIDRANT, αποτυπωνόμενα στις χαρτογραφήσεις των αναγκών και οραμάτων της τοπικής κοινότητας για το Αδριάνειο Υδραγωγείο σαν κοινό πολιτιστικό και υδάτινο πόρο. Σκοπός της 3ης συνάντησης είναι η «ύφανση ενός κοστουμιού ιδεών» από τους κατοίκους του Χαλανδρίου για την αναζωογόνηση του Αδριάνειου Υδραγωγείου. Μίας δημιουργικής ζύμωσης, οργανωμένη από την ομάδα Όχι Παίζουμε - Urban Dig, γύρω από το πώς το Αδριάνειο και οι σχετιζόμενες με αυτό αστικές αναπλάσεις μπορούν να συντελέσουν στη διαμόρφωση της τοπικής ταυτότητας αλλά και τη βελτίωση της καθημερινής ζωής και του δημόσιου χώρου στις γειτονιές του Χαλανδρίου. Περισσότερες πληροφορίες: www.culturalhidrant.eu      
