Title:
Ευχές αντιδημάρχου Παιδείας Χαλανδρίου για καλή σχολική χρονιά
Description:
Ευχές του αντιδημάρχου Παιδείας Δήμου Χαλανδρίου Ευθύμιου Κουράση για καλή σχολική χρονιά: «Αγαπητοί/ες μαθητές/ριες, Η Διεύθυνση Παιδείας του Δήμου Χαλανδρίου σας εύχεται να έχετε καλό ξεκίνημα στα σχολεία σας. Μακάρι η νέα σχολική χρονιά 2018-2019, να είναι για σας δημιουργική και ευχάριστη και να βρείτε τη δύναμη και την ηρεμία που χρειάζεται για να ανταποκριθείτε όχι μόνο στο απαιτητικό έργο των σχολικών σας υποχρεώσεων αλλά και στον ουσιαστικό αγώνα για την κατάκτηση της γνώσης. Ειδικότερα για σας που θα γνωρίσετε τώρα το σχολείο, ευχόμαστε να χαρείτε τα πρώτα σας γράμματα και η σχολική σας ζωή να είναι μέχρι και την ολοκλήρωσή της ευτυχισμένη. Για όσους και όσες από σας αλλάζετε φέτος εκπαιδευτική βαθμίδα, ελπίζουμε η προσαρμογή σας στο νέο σχολικό περιβάλλον να είναι εύκολη και χωρίς προβλήματα. Ο Δήμος Χαλανδρίου, μέσα από τη συνεργασία του με τους/τις εκπαιδευτικούς και τους γονείς σας, θα βρίσκεται στο πλευρό σας για να προσφέρει όσα μπορεί, με στόχο τη βελτίωση της σχολικής σας ζωής». Με εκτίμησηΟ Αντιδήμαρχος ΠαιδείαςEυθύμιος Κουράσης &amp;nbsp;
