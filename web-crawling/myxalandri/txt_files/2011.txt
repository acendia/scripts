Title:
H παράταξη «Χαλάνδρι Απόφαση Ευθύνης» για το “Πεύκο Πολίτη” και τη “Ζώνη Δουκ. Πλακεντίας”
Description:
Ανακοίνωση του επικεφαλής της δημοτικής παράταξης «Χαλάνδρι Απόφαση Ευθύνης» κ. Παναγιώτη Βάσιου, αναφορικά με την ένταξη στο Σχέδιο Πόλης των Περιοχών «ΠΕΥΚΟ ΠΟΛΙΤΗ &amp;amp; ΖΩΝΗ ΔΟΥΚ. ΠΛΑΚΕΝΤΙΑΣ»: Χαιρόμαστε για την παρέμβαση του περιφερειάρχη Αττικής σχετικά με την προώθηση της μελέτης, Πεύκο Πολίτη &amp;amp; Ζώνη Δουκίσσης Πλακεντίας, με θετική εισήγηση προς το ΣΥ.ΠΟ.ΘΑ. Μετά από την επικοινωνιακή καταιγίδα. Λίγα λόγια για καλύτερη ενημέρωση. Για ποια  περιοχή μιλάμε; Η περιοχή που ξεκινάει από την συμβολή Αττικής οδού και Δουκ. Πλακεντίας και κινείται Βορειοδυτικά μέχρι την συμβολή Λ. Μεσογείων και Λευκωσίας και  νοτιοανατολικό  το όριο της περιοχής είναι το κοινό όριο του Δήμου Χαλανδρίου με τους Δήμους Αγίας Παρασκευής και Χολαργού, δηλαδή η οδός Γαρυττού και η Λεωφόρος Μεσογείων. Γιατί ήταν 40 χρόνια εκτός σχεδίου; Γιατί προβλέπονταν από το 1971 η κατασκευή της «Ελευθέρας Λεωφόρου Πεντέλης» η οποία θα επέτρεπε την επικοινωνία της Αττικής οδού με την Λεωφ. Μεσογείων. Προβλέπονταν η λεωφόρος αυτή να βρίσκεται σε όρυγμα, από το σταθμό Νομισματοκοπείου μέχρι την οδό Δουκ. Πλακεντίας προς αποφυγήν ισόπεδων τομών του αστικού ιστού. Η περιοχή περιλαμβάνει υπέργεια 944 ιδιοκτησίες, Κ.Χ, ΚΦ κ.α. Υπόγεια κατασκευάστηκε η σήραγγα του μετρό (γραμμή 3) με 4 σταθμούς μετεπιβίβασης .. ΟΛΕΣ οι διοικήσεις του Δήμου Χαλανδρίου  από το 1987 μέχρι σήμερα προώθησαν τις διαδικασίες  μέσα στα πλαίσια των εκάστοτε πραγματικοτήτων. Από το 2010  ξεκίνησε εκ νέου η διαγωνιστική διαδικασία  για την ολοκλήρωση της πολεοδομικής μελέτης και πράξης εφαρμογής. Στις 03.01.2013 ανατέθηκε σε ιδιώτη η εκπόνηση της μελέτης. Στην συνέχεια: α. Έπαψε η σκοπιμότητα υλοποίησης της Λ. Ελευθέρα Πεντέλης, στο πλαίσιο του ευρύτερου σχεδιασμού των μεταφορικών δικτύων της Αττικής. β. Η  επέκταση της γραμμής 3 του μετρό, στο τμήμα από Νομισματοκοπείο έως τον Α.Κ. Δουκ. Πλακεντίας με αττική οδό, κατασκευάστηκε υπόγεια, επάνω στο ίδιο ίχνος με την ελευθέρα λεωφόρο Πεντέλης. γ. Θεσμοθετήθηκε νέο ρυθμιστικό σχέδιο Αθήνας – Αττικής,  κ.α Έτσι το 2015 αποφασίστηκε η ανασύνταξη της πρότασης πολεοδόμησης με την παραμονή της Λεωφ. Δουκ. Πλακεντίας στην σημερινή της περίπου θέση η οποία δεν είναι πρωτεύον οδικό δίκτυο και η κατάργηση της πρόβλεψης της Ελ. Λεωφ. Πεντέλης. Στις 15 Φεβρουαρίου 2018 η μελέτη κατατέθηκε προς έγκριση στη Δ/νση Χωρικού Σχεδιασμού της Περιφέρειας Αττικής. Η μελέτη προωθήθηκε τον Απρίλιο του 2019 στο Συμβούλιο Πολεοδομικών Θεμάτων και Αμφισβητήσεων (ΣΥ.ΠΟ.Θ.Α.). Σχετικά με τις γραφειοκρατικές καθυστερήσεις και τις επακολουθούσες παρεμβάσεις. Ελπίζουμε ότι κάποια στιγμή θα εκσυγχρονισθεί το δημόσιο ώστε να κινούνται οι διαδικασίες από μόνες τους, χωρίς την παρέμβαση των πολιτικών!! Παναγιώτης ΒάσιοςΔημοτικός Σύμβουλος ΧαλανδρίουΕπικεφαλής του Συνδυασμού «Χαλάνδρι Απόφαση Ευθύνης»  
