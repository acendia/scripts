Title:
Άνθρωποι-ζώα-περιβάλλον σε αρμονική συνύπαρξη στη Ρεματιά Χαλανδρίου
Description:
Με μεγάλη συμμετοχή, όχι μόνο από Χαλανδραίους/Χαλανδραίες, έγινε η πρώτη, σε ελληνικό δήμο, εκδήλωση «Δυναμικού βαδίσματος με ζώα συντροφιάς», την Κυριακή 15 Μαΐου 2022. Η Ρεματιά Χαλανδρίου, απετέλεσε το ιδανικό σημείο, προσφέροντας το φυσικό σκηνικό για έναν αγώνα που δεν είχε ανταγωνιστική χροιά, βάζοντας έναν τριπλό στόχο: Αγάπη για τον συνάνθρωπο, τα ζώα, το περιβάλλον. Ο αντιδήμαρχος Αθλητισμού και Εξυπηρέτησης Πολιτών, Χάρης Μαυρουδής, δήλωσε χαρακτηριστικά: «Ήταν μια μέρα γιορτής και χαράς με τα ζώα συντροφιάς, την οποία οι συμπολίτες μας υποδέχτηκαν με ενθουσιασμό. Η ευχάριστη διαδρομή μέσα στο φυσικό περιβάλλον έδωσε την ευκαιρία σε μεγάλους, μικρούς και τους τετράποδους φίλους τους να χαρούν, να απολαύσουν την όμορφη μέρα, αλλά και τη Φιλαρμονική του Δήμου Χαλανδρίου, να γνωριστούν καλύτερα μεταξύ τους, να τερματίσουν όλοι και όλες, σε μια εκδήλωση που φιλοδοξεί να γίνει θεσμός στο Χαλάνδρι. Ένα μεγάλο ευχαριστώ σε όλους όσοι/όσες συνέβαλαν στην επιτυχή διοργάνωση της εκδήλωσης και τις εταιρείες που την στήριξαν με τις ευγενικές τους χορηγίες». Την εκδήλωση «Κυνηγώντας την ουρά τους» διοργάνωσε ο Δήμος Χαλανδρίου σε συνεργασία με τη Φιλοζωική Χαλανδρίου, με αφορμή την «Παγκόσμια Ημέρα Αδέσποτων Ζώων Συντροφιάς». Την στήριξαν με τις χορηγίες τους οι εταιρείες: «Pet Lovers Shop», «PET DC», «Noma - Dog Bakery», «The Lucky Pets», «Barks and Bubbles», «PET CITY GROUP A.E.B.E», «HAIRY TALES PET GROOMING», «Puppy Park - Εκπαίδευση σκύλων». «Το ζήσαμε και θα το ξανακάνουμε!», υπόσχονται οι διοργανωτές στην ανακοίνωσή τους.  
