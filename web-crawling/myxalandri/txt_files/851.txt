Title:
Δράση προληπτικού ελέγχου οστεοπόρωσης πραγματοποιεί δωρεάν ο Δήμος Χαλανδρίου
Description:
Ο Δήμος Χαλανδρίου σε συνεργασία με τον Σύλλογο Σκελετικής Υγείας «Πεταλούδα» και το Ελληνικό Διαδημοτικό Δίκτυο Υγιών Πόλεων διοργανώνουν σημαντική δράση προληπτικού ελέγχου και ενημέρωσης για την οστεοπόρωση, την Τετάρτη 3 Μαΐου 2023. Κύριος στόχος της δράσης είναι η ενημέρωση γύρω από την οστεοπόρωση, την πρόληψη και την αντιμετώπισή της. Η δράση απευθύνεται σε άτομα κάθε ηλικίας που ενδιαφέρονται να ενημερωθούν για ένα θέμα υγείας, που μπορεί εύκολα να μετατραπεί σε πρόβλημα με σοβαρές επιπτώσεις. Οι εξετάσεις μέτρησης της οστεοπόρωσης θα γίνουν: Την Τετάρτη 3 Μαΐου 2023, στο κτήριο του τμήματος Προληπτικής Ιατρικής του Δήμου (Αισχύλου 28, Χαλάνδρι) και ώρες 10:00-13:00, υπό την επίβλεψη του ορθοπαιδικού κ. Ιωάννη Μπαλτόπουλου. Πληροφορίες και κλείσιμο ραντεβού στο τμήμα Προληπτικής Ιατρικής: τηλ.: 210-6894444 (εσωτ. 1), κατά τις εργάσιμες ημέρες και ώρες.  
