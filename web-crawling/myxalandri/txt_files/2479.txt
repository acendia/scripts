Title:
Πέρασε η “Μήδεια”, ήρθε το καλοκαίρι, τα κλαδιά παραμένουν στην Υψηλάντου
Description:
Αναγνώστρια του Myxalandri.gr διαμαρτύρεται για την κατάσταση που επικρατεί από κλαδιά, ξύλα, κούτες και λοιπά σκουπίδια, στο πεζοδρόμιο της οδού Υψηλάντου 8 στο Χαλάνδρι, στέλνοντας φωτογραφίες και το ακόλουθο μήνυμα: «Καλησπέρα. Σας ξέρω ότι βρίσκεστε πάντα στο πλευρό του απλού πολίτη, που προσπαθώντας να βρει λύση, το μόνο που καταφέρνει είναι να νιώθει, ότι κακώς ενδιαφέρεται για την πόλη του. Αυτά τα κλαριά που θα δείτε στις φωτογραφίες είναι από τον χειμώνα, όταν πέρασε η &quot;Μήδεια&quot;. Φυσικά ξεράθηκαν, έπεσαν επάνω τους και άλλα, ξύλα, κούτες και σκουπίδια από τους &quot;πολιτισμένους&quot; γείτονες. Μας έχουν πνίξει τα ποντίκια και οι κατσαρίδες και όταν ρώτησα κάποιους δημοτικούς υπαλλήλους τι μπορούμε να κάνουμε αφού έχουμε τόσες φορές απευθυνθεί στην υπηρεσία καθαριότητας χωρίς ανταπόκριση, η απάντηση ήταν, ανάμεσα σε γέλια, &quot;ααα εδώ θα γίνει χωματερή αφού το σπίτι το έχουν εγκαταλείψει&quot;. Αν, ειδικά τώρα το καλοκαίρι, κάποιος θαμώνας από την ταβέρνα που είναι απέναντι πετάξει ένα τσιγάρο, η φωτιά θα κάψει και τα αυτοκίνητα της γειτονιάς και φαντάζομαι τι άλλο μπορεί να γίνει. Στην προσπάθειά μου να στείλω μήνυμα στην πλατφόρμα του Δήμου Χαλανδρίου &quot;Chalandri Report&quot;, για να αναφέρω το σημείο με τα κλαριά κ.λπ., αντιμετώπισα κάποιο τεχνικό θέμα, και στο τηλέφωνο που μίλησα, με αγένεια με προέτρεψαν να πάω να μάθω τεχνολογία... Παρακαλώ αναρτήστε τα χάλια μας. Ευχαριστώ».      
