Title:
Το αθλητικό κέντρο &quot;Νίκος Πέρκιζας&quot; απέκτησε νέο κυλικείο
Description:
Έπειτα από χρόνια λειτουργεί ξανά το κυλικείο στο αθλητικό κέντρο «Νίκος Πέρκιζας». Πρόκειται για το βασικό κυλικείο στον χώρο του κολυμβητηρίου αλλά και για ένα παράρτημά του στον χώρο του ποδοσφαίρου προκειμένου να εξυπηρετούνται αθλούμενοι και επισκέπτες σε όλο τον χώρο του αθλητικού κέντρου. Οι υπάρχουσες εγκαταστάσεις αλλά και ο περιβάλλον χώρος ανακαινίστηκαν πλήρως με δαπάνη της δημοτικής επιχείρησης «Φλύα» ενώ κατασκευάστηκε και τουαλέτα για επισκέπτες με αναπηρία. Σε αντίθεση με την πάγια τακτική παλαιότερων διοικήσεων τόσο του Δήμου Χαλανδρίου όσο και της δημοτικής επιχείρησης «Φλύα», διενεργήθηκε δημόσια ανοικτή πλειοδοτική δημοπρασία για την ενοικίαση των χώρων. Το μηνιαίο μίσθωμα διαμορφώθηκε στα 4.700 ευρώ, γεγονός που αποτελεί ένα ακόμα σημαντικό έσοδο για τη δημοτική επιχείρηση. Στον περιβάλλοντα χώρο των δύο κυλικείων συνεχίζονται οι παρεμβάσεις τόσο για την αισθητική τους αναβάθμιση όσο και για την αποκατάσταση της προσβασιμότητας ατόμων με αναπηρία σε όλους τους χώρους του αθλητικού κέντρου, κάτι που μέχρι σήμερα δεν ήταν εφικτό. Οι φωτογραφίες είναι από την εκδήλωση των εγκαινίων που πραγματοποιήθηκε πρόσφατα, στην οποία παρευρέθηκαν ο δήμαρχος Χαλανδρίου Σίμος Ρούσσος, η αντιδήμαρχος Οικονομικών Έλενα Χριστούλη, η πρόεδρος του Δημοτικού Συμβουλίου Λίτσα Γαλάνη, εκπρόσωποι συλλόγων και φορέων της πόλης κ.ά. &amp;nbsp;
