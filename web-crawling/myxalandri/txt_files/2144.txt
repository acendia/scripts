Title:
Θα βοηθήσει ο καιρός το &quot;τσίκνισμα&quot; στο Χαλάνδρι;
Description:
Η ψυχρή εισβολή που επηρέασε τη χώρα μας, το περασμένο Σαββατοκύριακο, θα μείνει στην &quot;καιρική ιστορία&quot; του Χαλανδρίου, όχι για τη χιονόπτωση, η οποία μόνο για μικρά χρονικά διαστήματα, με ασθενικό χαρακτήρα, έκανε την εμφάνισή της στην πόλη, αλλά για τους θυελλώδεις ανέμους που σάρωναν για ημέρες την περιοχή, δημιουργώντας εκτεταμένα προβλήματα και εντείνοντας σημαντικά το αίσθημα ψύχους. Έπειτα από το σύντομο &quot;ανοιξιάτικο&quot; διάλειμμα που έκανε ο καιρός στην πόλη, τη Δευτέρα και την Τρίτη, μια νέα ψυχρή εισβολή επηρεάζει σήμερα την περιοχή, με κύριο χαρακτηριστικό την εκ νέου επικράτηση βορείων ανέμων, την πτώση της θερμοκρασίας και τις παροδικές ασθενείς βροχές. Κατά τη διάρκεια της νύχτας και μέχρι τα ξημερώματα της Τσικνοπέμπτης, είναι πιθανό, καθώς η θερμοκρασία θα πέσει σε χαμηλότερα επίπεδα, εκτός από βροχή/χιονόνερο, να κάνουν την εμφάνισή τους νιφάδες στην πόλη του Χαλανδρίου, χωρίς όμως τα φαινόμενα να έχουν αξιοσημείωτη ένταση και διάρκεια (μάλιστα είναι πιθανό να υπάρχουν μεγάλα διαστήματα ξαστεριάς). Η Τσικνοπέμπτη, προβλέπεται να ξημερώσει με πολύ ψυχρό καιρό και, πιθανόν ασθενές χιονόνερο και με τα θερμόμετρα της πόλης να δείχνουν κάτω από 5°C. Κατά τη διάρκεια της ημέρας, ωστόσο, προβλέπεται να επικρατήσει ηλιοφάνεια και η θερμοκρασία να σημειώσει αισθητή άνοδο. Οι ήπιες συνθήκες θα διατηρηθούν καθ&#039; όλη τη διάρκεια της ημέρας και ο καιρός θα είναι σύμμαχος στο καθιερωμένο &quot;τσίκνισμα&quot; το οποίο θα μπορέσει να γίνει και σε ανοιχτούς χώρους χωρίς φαινόμενα ή ενισχυμένους ανέμους να δημιουργούν αντίξοες συνθήκες. Η θερμοκρασία κατά τη διάρκεια των βραδινών ωρών, θα είναι κοντά στους 6/8°C. Με &quot;ανοιξιάτικες&quot; συνθήκες προβλέπεται να κυλήσει και η Παρασκευή και μάλιστα η θερμοκρασία θα σημειώσει αισθητή άνοδο ξεπερνώντας, στο Χαλάνδρι, τους 15°C. Η &quot;ανοιξιάτικη&quot; παρένθεση θα διακοπεί το Σαββατοκύριακο από μια νέα ατμοσφαιρική διαταραχή, με κύρια χαρακτηριστικά τη συννεφιά, τις παροδικές βροχές και την πτώση της θερμοκρασίας. Καλή Τσικνοπέμπτη και καλό υπόλοιπο εβδομάδας! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr &amp;nbsp;
