Title:
ΜΕΤΡΟ: Αλλαγές στις μετακινήσεις προς και από το Αεροδρόμιο
Description:
Με ανακοίνωσή της η ΣΤΑ.ΣΥ. Α.Ε. ενημερώνει ότι, από την Πέμπτη 1η Νοεμβρίου 2018, οι συρμοί του Μετρό με κατεύθυνση το Αεροδρόμιο «Ελευθέριος Βενιζέλος» θα ξεκινούν (κάθε 00:25 και 00:55 της ώρας) αποκλειστικά και μόνον από τον σταθμό «Δουκίσσης Πλακεντίας». Ομοίως οι συρμοί που θα εκκινούν από το Αεροδρόμιο (κάθε 00:00 και 00:30 της ώρας) θα τερματίζουν τη διαδρομή τους στον σταθμό «Δουκ. Πλακεντίας». Ως εκ τούτου οι επιβάτες με κατεύθυνση το Αεροδρόμιο θα πρέπει να κατευθύνονται στον σταθμό «Δουκ. Πλακεντίας», όπου και θα μετεπιβιβάζονται στους αεροδρομιακούς συρμούς Μετρό. Παράλληλα οι επιβάτες του Μετρό που προέρχονται από το Αεροδρόμιο ή από κάποιον ενδιάμεσο σταθμό της γραμμής του Προαστιακού, θα μετεπιβιβάζονται τον σταθμό «Δουκ. Πλακεντίας» σε άλλον συρμό του Μετρό για τη μετάβασή τους στο υπόλοιπο δίκτυο της ΣΤΑΣΥ. &amp;nbsp;
