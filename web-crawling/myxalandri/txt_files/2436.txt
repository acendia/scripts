Title:
Βραβεία Περιβαλλοντικής Ευαισθησίας από τον Σύνδεσμο για τη Βιώσιμη Ανάπτυξη
Description:
Ο Διαδημοτικός Σύνδεσμος για τη Βιώσιμη Ανάπτυξη των Πόλεων διοργανώνει για ενδέκατη συνεχή χρονιά την απονομή των&amp;nbsp;Ετήσιων Βραβείων «Περιβαλλοντικής Ευαισθησίας»&amp;nbsp;στα σχολεία των Δήμων-Μελών του, σε μια προσπάθεια ανάδειξης και αναγνώρισης του έργου των καθηγητών και των μαθητών για την περιβαλλοντική συνείδηση. Όλα τα σχολεία που θα δηλώσουν συμμετοχή θα λάβουν επαίνους, ενώ θα διακριθούν οι δράσεις που θα πληρούν συνολικά τα κριτήρια ως προς την αποτελεσματικότητα, την οργάνωση, τη διάρκεια, την πρωτοτυπία και τη δημιουργικότητα υλοποίησής τους. Η τελετή απονομής των επαίνων και των βραβείων θα πραγματοποιηθεί τη Δευτέρα 10 Ιουνίου 2019 και ώρα 19:00, στην αίθουσα Μελίνα Μερκούρη του Δημαρχείου Παπάγου-Χολαργού (Περικλέους 55, Χολαργός). Νωρίτερα, στις 18:00 θα διεξαχθεί&amp;nbsp;εργαστήριο Βιωματικής Εκπαίδευσης&amp;nbsp;για τους μαθητές των Δημοτικών σχολείων στο πλαίσιο του προγράμματος&amp;nbsp;«Δίνω μια δεύτερη ευκαιρία στα σκουπίδια». &amp;nbsp; &amp;nbsp;
