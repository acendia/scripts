Title:
Δήμος Χαλανδρίου: Ακυρώνεται η προγραμματισμένη διενέργεια rapid test για τις 11 &amp; 15 Ιουλίου
Description:
ΔΕΝ θα πραγματοποιηθούν σήμερα 11 Ιουλίου και την Παρασκευή 15 Ιουλίου, οι δωρεάν έλεγχοι ταχείας ανίχνευσης αντιγόνου (rapid test) που πραγματοποιεί ο Εθνικός Οργανισμός Δημόσιας Υγείας (ΕΟΔΥ) σε συνεργασία με τον Δήμο Χαλανδρίου. Η ακύρωση κρίθηκε επιβεβλημένη από τον ΕΟΔΥ λόγω μεταφοράς των κλιμακίων του σε περιοχές που εμφανίζουν υψηλό αριθμό κρουσμάτων. Βάσει προγράμματος, θα πραγματοποιηθούν οι έλεγχοι στις παρακάτω ημερομηνίες: 18, 22 Ιουλίου 25, 29 Ιουλίου Τα rapid test πραγματοποιούνται από τις 09:30 ως τις 15:00, στην αίθουσα του Δημοτικού Συμβουλίου Χαλανδρίου (Γρηγορίου Γυφτόπουλου 2 &amp;amp; Α. Γκίνη). Οι πολίτες που ενδιαφέρονται να κάνουν το τεστ, θα πρέπει να γνωρίζουν τον ΑΜΚΑ τους, τον Αριθμό Δελτίου Ταυτότητας, καθώς και τον αριθμό του κινητού τους τηλεφώνου, στο οποίο θα αποσταλεί το αποτέλεσμα του rapid test. Στον χώρο που θα διενεργούνται τα τεστ, οι προσερχόμενοι/προσερχόμενες οφείλουν να τηρούν όλα τα προβλεπόμενα υγειονομικά μέτρα προστασίας από τον κορωνοϊό.  
