Title:
Δράση “Clean Up - Safety Day” στο Χαλάνδρι
Description:
Η Περιφέρεια Αττικής σε συνεργασία με το Ινστιτούτο Οδικής Ασφάλειας (Ι.Ο.Α.Σ) “Πάνος Μυλωνάς” υλοποίησε τη δράση “Clean Up - Safety Day” την Πέμπτη 23 Μαρτίου στην περιοχή του Χαλανδρίου, παρουσία του αντιπεριφερειάρχη Πολιτισμού και Αθλητισμού κ. Χάρη Ρώμα. Με τη συμμετοχή εθελοντών, εργαζομένων εταιρειών και στελεχών του Ινστιτούτου αποκαταστάθηκαν έντονα βανδαλισμένες πινακίδες οδικής σήμανσης σε κεντρικούς άξονες και παράπλευρες οδούς της περιοχής. Η ανταπόκριση του κόσμου κατά τη διάρκεια και αυτής της Δράσης ήταν πολύ ενθαρρυντική και η απήχηση αυτής της προσπάθειας συσπειρώνει συνεχώς φορείς και ενεργούς πολίτες ενάντια στην υποβάθμιση της ποιότητας ζωής στα αστικά κέντρα. H συγκεκριμένη πρωτοβουλία συνάδει απόλυτα με τους στόχους της Περιφέρειας Αττικής και του Ινστιτούτου Οδικής Ασφάλειας (Ι.Ο.Α.Σ) “Πάνος Μυλωνάς” για «έναν κόσμο χωρίς τροχαία δυστυχήματα» αφού το σύνθημα είναι “ΚΑΘΑΡΕΣ ΠΙΝΑΚΙΔΕΣ – ΑΣΦΑΛΕΣΤΕΡΟΙ ΔΡΟΜΟΙ”. Πρόκειται για την 17η “Clean Up - Safety Day” που έχει πραγματοποιηθεί σε Αθήνα και Περιφέρεια και ξεκίνησε το 2015. Συνολικά έχουν αποκατασταθεί περισσότερες από 1.500 πινακίδες οδικής σήμανσης.  https://www.youtube.com/watch?v=CQ6_RNuwTTE  
