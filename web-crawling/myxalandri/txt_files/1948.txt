Title:
Ο Δήμος Χαλανδρίου λαμβάνει 280.000€ από ΤΑΠ και Τέλος Διαφήμισης
Description:
Ποσό 280.840 ευρώ αναλογεί στον Δήμο Χαλανδρίου από την κατανομή 44.000.000 ευρώ στους δήμους της χώρας από το Τέλος Ακίνητης Περιουσίας - ΤΑΠ (107.150 €) και από το Τέλος Διαφήμισης (173.690 €), στην οποία προέβη το Υπουργείο Εσωτερικών. Συγκεκριμένα, τo Υπουργείο Εσωτερικών κατανέμει το ποσό των 18.000.000 ευρώ στους δήμους της χώρας από τα έσοδα της κατηγορίας «Έσοδα από λοιπά τέλη, δικαιώματα και παροχή υπηρεσιών» και «Τέλος Ακίνητης Περιουσίας - κατανομή του 15%», του προϋπολογισμού εσόδων οικονομικού έτους 2018 των δικαιούχων δήμων και θα αποδοθεί σε αυτούς με χρηματική εντολή του Υπουργείου προς το Ταμείο Παρακαταθηκών και Δανείων. Τα έσοδα αυτά διατίθεται υποχρεωτικά κατά ποσοστό 50% τουλάχιστον για την εκτέλεση έργων, καταβολή αποζημιώσεων ρυμοτομούμενων ή απαλλοτριωμένων ακινήτων και αγορά ακινήτων και το υπόλοιπο για την κάλυψη άλλων αναγκών. Επίσης, κατανέμεται το ποσό των 26.000.000 ευρώ στους δήμους της χώρας από έσοδα της κατηγορίας «Λοιπά Τακτικά Έσοδα» και «Τέλος Διαφήμισης της κατηγορίας Δ’», του προϋπολογισμού εσόδων οικονομικού έτους 2018 των δικαιούχων δήμων και θα αποδοθεί σε αυτούς με χρηματική εντολή του Υπουργείου προς το Ταμείο Παρακαταθηκών και Δανείων. &amp;nbsp;
