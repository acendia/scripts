Title:
Ψυχρή και ανεμώδης η ημέρα του Αγ. Βαλεντίνου στο Χαλάνδρι
Description:
Δεκαπέντε ολόκληρα χρόνια συμπληρώθηκαν από το απόγευμα της &quot;Τσικνοπέμπτης&quot;, 12 Φεβρουαρίου 2004 όταν η ισχυρότερη χιονοθύελλα που έπληξε το Χαλάνδρι, από τις αρχές του αιώνα, όχι απλά έντυσε, μέσα σε λίγα λεπτά, στα λευκά, την πόλη, αλλά παρέλυσε ολόκληρο το λεκανοπέδιο της Αθήνας, από την Εκάλη μέχρι τον Πειραιά. Η 13η Φεβρουαρίου, βρήκε τα Βόρεια προάστια της Αθήνας με δεκάδες πόντους στρωμένο χιόνι και ήταν ημέρα &quot;ολικού παγετού&quot; (δηλαδή καθόλη τη διάρκεια της ημέρας η θερμοκρασία δεν ξεπέρασε τους 0°C) ακόμα και για το κέντρο των Αθηνών. Η επέτειος του μεγάλου χιονιά της Τσικνοπέμπτης, γίνεται με μία πολύ αξιόλογη ψυχρή εισβολή να ξεκινάει, αποφασισμένη να επιμείνει για πολλές ημέρες. Κύριο χαρακτηριστικό του καιρού των επόμενων ημερών στο Χαλάνδρι, θα είναι η πυκνή συννεφιά, οι παροδικές βροχές/χιονόνερο και οι πολύ ενισχυμένοι άνεμοι ενώ η θερμοκρασία θα σταθεροποιηθεί σε επίπεδα κάτω από 8°C. Ιδιαίτερη προσοχή χρειάζεται απόψε και αύριο καθώς στην περιοχή θα επικρατήσουν θυελλώδεις άνεμοι με ριπές που πιθανόν να ξεπεράσουν τα 100 km/h, δημιουργώντας εν δυνάμει επικίνδυνες συνθήκες. Η ημέρα του Αγ. Βαλεντίνου, θα κυλήσει στο Χαλάνδρι με συννεφιά, ανεμόβροχο και θερμοκρασία κοντά στους 5°C. Κατά τη διάρκεια της ημέρας τα φαινόμενα θα υποχωρήσουν και είναι πιθανό ο καιρός να παρουσιάσει ανοίγματα ενώ ο άνεμος θα αρχίσει να εξασθενεί από το απόγευμα. Αξίζει να σημειωθεί πως η ψυχρή περίοδος θα συνεχιστεί στην πόλη τουλάχιστον μέχρι την Κυριακή και μάλιστα είναι πιθανό εκτός από το χιονόνερο, να σημειωθούν και παροδικές χιονοπτώσεις στο Χαλάνδρι κατά τη διάρκεια της Παρασκευής και του Σαββατοκύριακου. Καλό υπόλοιπο εβδομάδας!&amp;nbsp; Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr * Σημερινή φωτογραφία του αναγνώστη του Myxalandri.gr Σ.Κ. -&amp;nbsp;Πτώση δένδρου στη διασταύρωση Αρκαδίας &amp; Ολύμπου στην περιοχή της Τούφας Χαλανδρίου &amp;nbsp;
