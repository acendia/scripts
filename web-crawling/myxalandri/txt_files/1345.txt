Title:
Έκρηξη τα ξημερώματα σε κατάστημα με είδη σπιτιού στο Χαλάνδρι (video)
Description:
Συναγερμός σήμανε λίγο πριν τις 3 τα ξημερώματα της Τρίτης έπειτα από έκρηξη σε εμπορικό κατάστημα με είδη σπιτιού στο Χαλάνδρι, στη συμβολή Παπανικολή και Εθνικής Αντιστάσεως. Ειδικότερα, γύρω στις 2:20, άγνωστοι δράστες τοποθέτησαν εκρηκτικό μηχανισμό στο εσωτερικό του καταστήματος. Από την έκρηξη έσπασε η τζαμαρία του καταστήματος, ενώ προκλήθηκαν και άλλες ζημιές. Δεν υπάρχουν αναφορές για τραυματισμούς εκτός από σοβαρές υλικές ζημιές. Η κινητοποίηση της Ασφάλειας ήταν άμεση, ενώ στο σημείο έσπευσε και κλιμάκιο του Τμήματος Εξουδετέρωσης Εκρηκτικών Μηχανισμών (ΤΕΕΜ) για έλεγχο και αυτοψία, ενώ παράλληλα η αστυνομία διενεργεί έρευνα για τον εντοπισμό και τη σύλληψη των δραστών. Σημειώνεται πως πρόκειται για το τρίτο περιστατικό έκρηξης σε κατάστημα με λευκά είδη (είχαν προηγηθεί μια στο Μαρούσι και μια στη Γλυφάδα) το τελευταίο διάστημα. Δείτε το video Πηγή:&amp;nbsp;www.ert.gr &amp;nbsp;
