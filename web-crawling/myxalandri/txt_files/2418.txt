Title:
Διέρρηξαν σπίτι στο Χαλάνδρι και τραυμάτισαν αστυνομικό που τους καταδίωξε
Description:
Διάρρηξη σε σπίτι με τραυματισμό αστυνομικού σημειώθηκε χθες το βράδυ στο Χαλάνδρι, σύμφωνα με πληροφορίες του L&amp;amp;O. Δύο νεαροί αναρριχήθηκαν στο μπαλκόνι 1ου ορόφου στην οδό Χρυσανθέμων, παραβίασαν την μπαλκονόπορτα και μπήκαν στο διαμέρισμα. Ο 40χρονος ιδιοκτήτης απουσίαζε γεγονός που διευκόλυνε τους κακοποιούς να ερευνήσουν το διαμέρισμα ανενόχλητοι. Ένας αστυνομικός γείτονας του θύματος άκουσε θόρυβο στο σπίτι του Θ.Γ. και λίγο αργότερα είδε τους δράστες στο μπαλκόνι. Τους έβαλε τις φωνές με αποτέλεσμα οι δύο κακοποιοί να πηδήξουν από το μπαλκόνι στην αυλή της πολυκατοικίας. Έφυγαν τρέχοντας και σε μικρή απόσταση επιβιβάστηκαν σε αυτοκίνητο που οδηγούσε συνεργός τους. Ο 32χρονος αστυνομικός τους ακολούθησε με τη μηχανή του και τους καταδίωκε με τη μηχανή του στα στενά του Χαλανδρίου. Ο οδηγός του οχήματος για να αποφύγει τη σύλληψη εμβόλισε τη μοτοσικλέτα του αστυνομικού, έχασε τον έλεγχο και σύρθηκε στο οδόστρωμα. Οι τρεις δράστες κατάφεραν να διαφύγουν, ενώ ο αστυνομικός παρέμεινε τραυματισμένος στον δρόμο. Όταν έφτασαν συνάδελφοί του στο σημείο πονούσε στην ωμοπλάτη και με ασθενοφόρο μεταφέρθηκε στο 401 Στρατιωτικό Νοσοκομείο για τις πρώτες βοήθειες. Η αστυνομία έχει εντοπίσει οπτικό υλικό με τους τρεις κακοποιούς από τα Δυτικά Προάστια, και ίσως σύντομα βρεθεί στα ίχνη τους. Πηγή: www.lawandorder.gr  
