Title:
“Κυνηγώντας την ουρά μας!”: 2η εκδήλωση δυναμικού βαδίσματος με ζώα συντροφιάς, στη Ρεματιά Χαλανδρίου
Description:
Μετά την επιτυχημένη περσινή διοργάνωση, το δυναμικό βάδισμα με ζώα συντροφιάς στη Ρεματιά Χαλανδρίου επιστρέφει την Κυριακή 7 Μαΐου 2023! Την εκδήλωση διοργανώνει ο Δήμος Χαλανδρίου σε συνεργασία με τη Φιλοζωική Χαλανδρίου (Σύλλογος Εθελοντών Φίλων των Ζώων Χαλανδρίου), με στόχο τη γνωριμία με τη Ρεματιά, τη συνάντηση ανθρώπων που μοιράζονται την ίδια αγάπη για τα ζώα αλλά και την προώθηση του αθλητικού πνεύματος. Περιλαμβάνει διαδρομή συνολικής απόστασης δύο (2) χιλιομέτρων, μεικτής διαδρομής δημόσιας οδού και τμημάτων της παραρεμάτιας ζώνης, με χωμάτινα μονοπάτια. ΩΡΑ ΠΡΟΣΕΛΕΥΣΗΣ: 09:30 έως 10:00 (Για την παραλαβή του φακέλου συμμετοχής καθώς και για τη διενέργεια ελέγχου των ζώων από την υπεύθυνη κτηνίατρο) ΩΡΑ ΕΚΚΙΝΗΣΗΣ: 11:00 ΩΡΑ ΤΕΡΜΑΤΙΣΜΟΥ: 12:00 ΔΙΑΔΡΟΜΗ 2000μ.: Εξήντα (60’) λεπτά. Πέραν αυτού του ορίου, οι συμμετέχοντες βαδίζουν χωρίς την υποστήριξη της διοργάνωσης. ΤΟΠΟΣ ΕΚΚΙΝΗΣΗΣ/ΤΕΡΜΑΤΙΣΜΟΥ: Ευριπίδειο Θέατρο Ρεματιάς ΚΟΣΤΟΣ ΣΥΜΜΕΤΟΧΗΣ: Δωρεάν ΑΙΤΗΣΕΙΣ ΣΥΜΜΕΤΟΧΗΣ: Η Οργανωτική Επιτροπή θα δέχεται δηλώσεις συμμετοχής μόνο μέσω συμπλήρωσης της ηλεκτρονικής φόρμας, στον σύνδεσμο: http://evest.gr/entries/index.php/chalandri-registration1 Οι δηλώσεις συμμετοχής μπορούν να κατατεθούν από 1/4/2023 έως και 30/4/2023. Για οποιαδήποτε πληροφορία μη διστάσετε να επικοινωνήσετε με τη Διεύθυνση Αθλητισμού του Δήμου Χαλανδρίου:τηλ.: 210-6821975 &amp;amp; 210-6819350e-mail: agones@halandri.gr Ανώτατο όριο συμμετοχών: 150 βαδιστές/στριες με τα ζώα συντροφιάς τους Οι συμμετέχοντες/έχουσες, που θα επιθυμούσαν να ενισχύσουν τη Φιλοζωική Χαλανδρίου, να γνωρίζουν ότι στον χώρο της εκδήλωσης, θα συγκεντρώνονται τα παρακάτω: Αντιπαρασιτικές αμπούλες, αντιπαρασιτικά χάπια για ενδοαποπαρασίτωση, κονσέρβες i/d, Jylapour 300, Leisguard, Synoulox 50 και 250, Milteforan, WeJoint, Rheuvmocam, Rimadyl. «Ραντεβού λοιπόν στη Ρεματιά μας, στις 7 Μαΐου. Σας περιμένουμε!», αναφέρουν οι διοργανωτές.  
