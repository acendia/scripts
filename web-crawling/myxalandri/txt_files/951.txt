Title:
“Αγαπάμε το Χαλάνδρι”: Μήνυμα για την Παγκόσμια Ημέρα της Γυναίκας
Description:
Με αφορμή την Παγκόσμια Ημέρα της Γυναίκας, η δημοτική παράταξη “Αγαπάμε το Χαλάνδρι” εξέδωσε την ακόλουθη ανακοίνωση: Σήμερα εορτάζεται η Παγκόσμια Ημέρα της Γυναίκας, σε ολόκληρο τον πλανήτη. Στην Πατρίδα μας, όμως, δυστυχώς λόγω της πρόσφατης τραγωδίας των Τεμπών, δεν μπορούμε να το πράξουμε όπως θα έπρεπε. Όπως αληθινά αξίζει σε κάθε γυναίκα και στο μοναδικό ρόλο, που διαδραματίζει σε κάθε επίπεδο της κοινωνίας. Η παράταξη «Αγαπάμε το Χαλάνδρι» είχε ετοιμάσει εκδηλώσεις, για να τιμήσει το πραγματικά «δυνατό φύλο». Τις αναβάλλουμε για το μέλλον. Το οφείλουμε πάνω απ’ όλα στην μνήμη των 57 αδικοχαμένων -νέων κυρίως- Ελλήνων. Συμπαραστεκόμαστε ηθικά στις οικογένειες τους, που βιώνουν τον απόλυτο πόνο και θλίψη κι’ ακόμη περισσότερο στις χαροκαμένες μητέρες τους. Είναι το ελάχιστο, που μπορούμε να κάνουμε αυτές τις «μαύρες ώρες».
