Title:
Δροσιστικές βουτιές σε πισίνες-όνειρο στην Αθήνα
Description:
Ζούμε το καλοκαίρι σε καθιερωμένα roof gardens και pool bars στην καρδιά της πόλης Το καλοκαίρι στην Ελλάδα είναι συνυφασμένο με τον ήλιο, τις δροσιστικές βουτιές και τα χρωματιστά cocktails, ακόμη και για όσους έχουν παραμείνει στο κλεινόν άστυ. Για όλους εσάς, λοιπόν, που βρίσκεστε ακόμη στην πόλη συγκεντρώσαμε όλες εκείνες τις πισίνες στην καρδιά της Αθήνας που προσφέρονται για χαλαρωτικές και άκρως αναζωογονητικές στιγμές υπό τον αττικό ουρανό. Και όλα αυτά με εκπληκτική θέα τόσο στην Ακρόπολη και τον Λυκαβηττό, όσο και στην πόλη γενικότερα. Απολαύστε, λοιπόν, τις μικρές μεν, πραγματικές δε, οάσεις δροσιάς στο κέντρο της πόλης που μας προσφέρουν ένα εξωτικό περιβάλλον κάτω από τον καλοκαιρινό, ελληνικό ήλιο. Hilton Η πισίνα του Hilton υποδέχεται με νέο αέρα τη σεζόν που μόλις ξεκίνησε. Οι καινούργιες ομπρέλες σε χρώμα γκρι της άμμου και οι λευκές, μεγαλύτερες ξαπλώστρες, προσδίδουν στο ήδη εντυπωσιακό σκηνικό μια ατμόσφαιρα γαλήνης και διακριτικής πολυτέλειας. Ακριβώς δίπλα, το Oasis Pool Bar &amp; Grill λανσάρει ένα νέο, μεσογειακό μενού, ιδανικό για να συνοδεύσει τις ηλιόλουστες μέρες σας στο πιο όμορφο καλοκαιρινό meeting point της πόλης! Η πισίνα του Hilton λειτουργεί από τις 8.00 το πρωί έως τις 9.00 το βράδυ. Το Oasis Pool Bar &amp; Grill είναι ανοιχτό από τις 10.00 το πρωί έως τις 7.30 το απόγευμα. Ρωτήστε για τα πακέτα εισόδου, που πραγματικά συμφέρουν, ή αποκτήστε μηνιαία, τρίμηνη ή εξάμηνη συνδρομή, για ν’ απολαμβάνετε τη μεγαλύτερη πισίνα ξενοδοχείου στο κέντρο της Αθήνας όλο το καλοκαίρι. Πληροφορίες Είσοδος: €35 καθημερινές, €55 σαββατοκύριακο &amp; αργίες *στις τιμές περιλαμβάνονται πετσέτα, ξαπλώστρα και ομπρέλα (στο χώρο διατίθενται αποδυτήρια και ντους)Ωράριο: Καθημερινά: 08.00-21.00Λεωφόρος Βασιλίσσης Σοφίας 46, Αθήνα, τηλ. 210 7281801, www.hiltonathens.gr, fb page: Hilton Athens&amp;nbsp; Divani Caravel Hotel Με επιβλητική θέα στην Ακρόπολη και στο λόφο του Λυκαβηττού, η πισίνα του roof garden στο πολυτελές Divani Caravel, αποτελεί ιδανική διέξοδο για να ξεφύγετε από την ένταση της καθημερινότητας. Η απόδραση στον ξεχωριστό κόσμο του Divani Caravel ξεκινά από τη στιγμή που θα πατήσετε πόδι στο χώρο της πισίνας. Η λιτή διακόσμηση με τα προσεκτικά επιλεγμένα ντιζαϊνάτα έπιπλα θα σας δημιουργήσει την αίσθηση ότι βρίσκεστε σε διακοπές, μόλις λίγα λεπτά από το πολύβουο κέντρο. Κοσμοπολίτικο περιβάλλον, άψογη εξυπηρέτηση, ελαφρές γεύσεις που εντυπωσιάζουν, χαλαρή ατμόσφαιρα και διακριτική πολυτέλεια σε κάθε λεπτομέρεια είναι τα στοιχεία που έρχονται να συμπληρώσουν τη μοναδική privé εμπειρία δροσιάς κάτω από τον Αττικό ήλιο. Πληροφορίες Είσοδος: €30 καθημερινές, €40 σαββατοκύριακο *στις τιμές περιλαμβάνεται δωρεάν χρήση της σάουνας και του γυμναστηρίου Ωράριο: Καθημερινά 11:00-21:00Βασιλέως Αλεξάνδρου 2, Αθήνα, τηλ. 210 7207000, http://divanicaravelhotel.com, fb page: Divani Caravel Hotel&amp;nbsp; St George Lycabettus Boutique Hotel Στον τελευταίο όροφο του St George Lycabettus Boutique Hotel, κάτω από τις πευκόφυτες πλαγιές του Λυκαβηττού, μπορείτε να απολαύσετε δροσιστικές βουτιές με εκπληκτική θέα στην Ακρόπολη και πανοραμική άποψη της πόλης που φτάνει μέχρι και τα νησιά του Σαρωνικού. Στο χώρο της πισίνας λειτουργεί pool bar απ&#039; όπου μπορείτε να προμηθευτείτε δροσιστικά ροφήματα καθ&#039; όλη τη διάρκεια της ημέρας. Πληροφορίες Είσοδος: €28 καθημερινές (τα 2 άτομα €43), €33 σαββατοκύριακο (τα 2 άτομα €53) *στις τιμές περιλαμβάνεται καφές ή αναψυκτικό και μία πετσέτα/άτομοΩράριο: Καθημερινά: 09.00-22.00Κλεομένους 2, Αθήνα, τηλ. 210 7416000, www.sglycabettus.gr, fb page: St. George Lycabettus Lifestyle Hotel&amp;nbsp; Fresh Hotel Στο πολύβουο κέντρο της Αθήνας, μερικά μόνο λεπτά με τα πόδια από την Πλατεία Ομονοίας, το Fresh Hotel θα σας ενθουσιάσει με το νεανικό, pop, σύγχρονο και χαρούμενο design, που βγάζει στους επισκέπτες του θετική «διάθεση» και «φρεσκάδα»! Στην πισίνα που βρίσκεται στην ταράτσα μπορείτε να κολυμπήσετε, να κάνετε ηλιοθεραπεία στις σεζλόνγκ και να απολαύσετε το αθηναϊκό ηλιοβασίλεμα με ένα cocktail στο Air Lounge. Πληροφορίες Είσοδος: €20 *στην τιμή περιλαμβάνεται η χρήση ξαπλώστρας (κατόπιν διαθεσιμότητας) και πετσέτας καθώς και καφές ή αναψυκτικό Ωράριο: Καθημερινά: 10.00-19.00Σοφοκλέους 26, Αθήνα, τηλ. 210 5248511, www.freshhotel.gr, fb page: FRESH HOTEL Athens&amp;nbsp; Radisson Blu Park Hotel Το Radisson Blu Park Hotel, σε κεντρικότατο σημείο της πόλης, ακριβώς απέναντι από το Πεδίον του Άρεως, διαθέτει πισίνα με θέα στο πάρκο και την Ακρόπολη. Στον τελευταίο όροφο του ξενοδοχείου, κατά τους καλοκαιρινούς μήνες, λειτουργεί pool bar για απολαυστικές στιγμές χαλάρωσης καθ&#039; όλη τη διάρκεια της ημέρας. Πληροφορίες Είσοδος: €25 *στην τιμή περιλαμβάνονται ξαπλώστρα (κατόπιν διαθεσιμότητας), πετσέτα και καφές ή αναψυκτικόΩράριο: Καθημερινά: 10.30-19.00Λεωφόρος Αλεξάνδρας 10, Αθήνα, τηλ. 210 8894500, www.radissonblu.com, fb page: Radisson Blu Park Hotel Athens&amp;nbsp; President Hotel Το President Hotel αποτελεί σταθερή αξία στον ξενοδοχειακό χάρτη της Αθήνας, προσφέροντας όλες τις απαραίτητες υπηρεσίες στον σύγχρονο ταξιδιώτη που επισκέπτεται την πόλη είτε για επαγγελματικούς λόγους, είτε για αναψυχή. Αυτή τη φορά συμπεριλαμβάνεται στις επιλογές μας για την πισίνα του που βρίσκεται στο roof garden του 21ου ορόφου και αποτελεί πραγματική όαση δροσιάς στο κέντρο της πόλης. Με πανοραμική θέα στην Αθήνα, εκτός από ανακουφιστική σκιά κάτω από τον καλοκαιρινό ήλιο, θα απολαύσετε μοναδικά cocktails και γευστικές δημιουργίες στο bar-restaurant Penthouse 21.&amp;nbsp; Πληροφορίες Είσοδος: €20 καθημερινές, €30 σαββατοκύριακο *στην τιμή περιλαμβάνεται η χρήση ξαπλώστρας (κατόπιν διαθεσιμότητας) και πετσέτας Ωράριο: Καθημερινά: 10.30-19.00Λεωφόρος Κηφισίας 43, Αθήνα, τηλ. 210 6989000, http://president.gr, fb page: President Hotel Athens&amp;nbsp; Αthens Zafolia Hotel Σε έναν από τους κεντρικότερους δρόμους στην καρδιά της πόλης, τη λεωφόρο Αλεξάνδρας, το ξενοδοχείο Αthens Zafolia Hotel αποτελεί ιδανική επιλογή για ένα δροσιστικό break κατά τη διάρκεια της ημέρας. Με μαγευτική θέα στο λόφο του Λυκαβηττού, το 4* ξενοδοχείο διαθέτει roof garden με πισίνα, όπου θα ζήσετε μοναδικές στιγμές χαλάρωσης. Πληροφορίες Ωράριο: Καθημερινά: 11.00-19.00 Είσοδος: €16 καθημερινές, €19 σαββατοκύριακο *στην τιμή διατίθεται έκπτωση 10% στις καταναλώσεις από το bar και το εστιατόριοΛεωφόρος Αλεξάνδρας 87-89, Αθήνα, τηλ. 210 6449002, www.zafoliahotel.gr, fp page: Athens Zafolia Hotel&amp;nbsp; Novotel Athens Κοντά στο Αρχαιολογικό Μουσείο και την Ομόνοια, το Novotel Athenes είναι ένα σύγχρονο ξενοδοχείο με υπηρεσίες, ανέσεις και παροχές που ικανοποιούν τους πάντες. Στον έβδομο όροφο του ξενοδοχείου τους καλοκαιρινούς μήνες λειτουργεί εξωτερική πισίνα με pool bar για άκρως δροσιστικές στιγμές στο κέντρο της πόλης.&amp;nbsp; Πληροφορίες Είσοδος: €20 *στην τιμή περιλαμβάνεται πετσέτα, η χρήση ξαπλώστρας (κατόπιν διαθεσιμότητας) και δωρεάν καφές, αναψυκτικό ή χυμός Ωράριο: Καθημερινά: 09.00-19.00Μιχαήλ Βόδα 4-6, Αθήνα, τηλ. 210 8200700, www.novotelathens.gr, fb page: Novotel Athenes&amp;nbsp; Πηγή: www.greekguide.com,&amp;nbsp;Ελπίδα Πιτάκη &amp;nbsp;
