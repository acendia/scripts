Title:
Ο Χειμώνας ήρθε για να μείνει στο Χαλάνδρι
Description:
Η ημερολογιακή έναρξη του Χειμώνα, στις 1 Δεκεμβρίου, έλαβε χώρα με τον καιρό να δείχνει ξεκάθαρα τις προθέσεις του και μία αξιόλογη ψυχρή εισβολή, να δείχνει τα δόντια της, ρίχνοντας σημαντικά τη θερμοκρασία και ντύνοντας στα λευκά μεγάλο μέρος της χώρας. Στα λευκά ντύθηκε η Πάρνηθα και ο Κιθαιρώνας και μάλιστα στις κορυφές των βουνών το ύψος χιονιού ξεπέρασε τα 20 εκατοστά! Η ατμοσφαιρική διαταραχή η οποία δημιούργησε την ψυχρή εισβολή εξασθένησε και ο καιρός &quot;γλύκανε&quot; στο Χαλάνδρι, διατηρείται όμως σε ήπιους μεν, χειμερινούς όμως &quot;ρυθμούς&quot;, με τη θερμοκρασία να κυμαίνεται κοντά στις κλιματικές τιμές για το 1ο δεκαήμερο του Δεκεμβρίου και τις νύχτες να είναι πλέον αρκετά ψυχρότερες. Το ήπιο, χειμωνιάτικο, σκηνικό θα διατηρηθεί καθ&#039; όλη τη διάρκεια της νέας εβδομάδας. Μια νέα, ασθενής, ψυχρή εισβολή, θα επηρεάσει την περιοχή από το βράδυ της Τρίτης μέχρι και την Πέμπτη, με κύριο χαρακτηριστικό την εκ νέου ενίσχυση του βοριά και την πτώση της θερμοκρασίας κατά 3-4°C. Παράλληλα, η συννεφιά θα πυκνώνει κατά διαστήματα, χωρίς, ωστόσο, να προβλέπονται φαινόμενα αξιόλογης έντασης. Την Παρασκευή και το Σαββατοκύριακο, ο καιρός θα είναι άστατος, κατά διαστήματα νεφελώδης με σημαντικά διαστήματα ηλιοφάνειας. Παράλληλα, οι βοριάδες θα εξασθενήσουν και η θερμοκρασία θα σημειώσει άνοδο με τις μέγιστες τιμές να προσεγγίζουν τους 15°C. Σύμφωνα με όλα τα στοιχεία, η επόμενη εβδομάδα αναμένεται να είναι &quot;άκρως χειμωνιάτικη&quot; με αξιόλογες βροχές, ισχυρούς ανέμους, πτώση της θερμοκρασίας και πιθανόν χιονοπτώσεις στα γύρω ορεινά και, γιατί όχι, και στις γειτονιές του Χαλανδρίου!!! Kαλή εβδομάδα! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
