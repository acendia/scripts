Title:
3ος διαγωνισμός ποίησης για τα μέλη των ΚΑΠΗ Αττικής
Description:
Ο Δήμος Χαλανδρίου, σε συνεργασία με τη Διεύθυνση Κοινωνικής Μέριμνας και το Τμήμα των ΚΑΠΗ Χαλανδρίου, προκηρύσσει τον 3ο Διαγωνισμό Ποίησης&amp;nbsp;για μέλη των ΚΑΠΗ Δήμων της Περιφέρειας Αττικής. Οι νικητές/τριες θα βραβευτούν σε ειδική εκδήλωση που θα γίνει στο πλαίσιο του 4ου Καλλιτεχνικού Φεστιβάλ Τρίτης Ηλικίας στις 6-7 Ιουνίου 2019. Στους νικητές ή τις νικήτριες θα απονεμηθεί τιμητικό δίπλωμα. Απαραίτητη προϋπόθεση είναι το υπό βράβευση ποίημα να μην έχει βραβευθεί σε άλλον διαγωνισμό ποίησης. Όσοι και όσες ενδιαφέρονται να λάβουν μέρος σ’ αυτόν τον διαγωνισμό, παρακαλούνται να αποστείλουν μέχρι τις 10 Μαΐου 2019 ΕΝΑ ποίημά τους, κατά προτίμηση δακτυλογραφημένο, όχι μεγαλύτερο από δύο σελίδες, στη διεύθυνση: Κεντρικό ΚΑΠΗ Χαλανδρίου, 25ης Μαρτίου &amp; Καραολή-Δημητρίου 2, 152 31 Χαλάνδρι ή στην ηλεκτρονική διεύθυνση poiima@halandri.gr υπογεγραμμένο με ψευδώνυμο (για την κριτική επιτροπή) και ένα συνοδευτικό γράμμα (για την οργανωτική επιτροπή του φεστιβάλ), στο οποίο θα αναφέρουν το όνομά τους, το ψευδώνυμο, τον τίτλο του ποιήματος, διεύθυνση, τηλέφωνο, e-mail και το ΚΑΠΗ του οποίου είναι μέλη. &amp;nbsp;
