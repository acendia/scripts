Title:
Κανονικά θα λειτουργήσουν αύριο όλα τα σχολεία της Πρωτοβάθμιας και Δευτεροβάθμιας Εκπαίδευσης στην Αττική
Description:
Με δεδομένο τις τελευταίες μετεωρολογικές προβλέψεις, σύμφωνα με τις οποίες αύριο Παρασκευή 27 Ιανουαρίου τα καιρικά φαινόμενα στην Αττική θα εξασθενίσουν, από την Περιφέρεια Αττικής ανακοινώνεται ότι αύριο θα λειτουργήσουν κανονικά όλα τα σχολεία της Πρωτοβάθμιας και Δευτεροβάθμιας Εκπαίδευσης σε όλη την Αττική. Σε κάθε περίπτωση ο μηχανισμός της Πολιτικής Προστασίας της Περιφέρειας Αττικής παραμένει σε ετοιμότητα και πλήρη επαγρύπνηση για την ασφάλεια των πολιτών. Αντίστοιχο αίτημα για ετοιμότητα έχει διατυπωθεί και προς τις Πολιτικές Προστασίες των Δήμων της Αττικής.
