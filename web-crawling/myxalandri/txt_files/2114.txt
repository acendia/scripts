Title:
Επίθεση Ρουβίκωνα με βαριοπούλες σε πολυκατάστημα στη Λεωφ. Κηφισίας (video)
Description:
Επίθεση με βαριοπούλες πραγματοποίησε το πρωί της Κυριακής στο πολυκατάστημα Leroy Merlin στην Κηφισίας ο Ρουβίκωνας. Σύμφωνα με όσα έχουν γίνει γνωστά, πέντε με έξι άτομα έσπασαν τη τζαμαρία και προκάλεσαν φθορές και στο εσωτερικό του πολυκαταστήματος. Στη συνέχεια τράπηκαν σε φυγή. Ο Ρουβίκωνας ανέβασε στη συνέχεια το βίντεο από την επίθεση στο Διαδίκτυο μαζί με ένα κείμενο στο οποίο αναφέρουν: «Μόλις 7 μήνες μετά από την αβάσιμη και παράνομη απόλυση εργαζόμενης με σοβαρά προβλήματα υγείας η Leroy Merlin μας υπενθυμίζει τον “ανθρωποκεντρικό” χαρακτήρα της προτείνοντας στο προσωπικό της να υπογράψουν συμβάσεις 9ώρου, συγκεκριμένα 9:00-18:00. Αυτές οι συμβάσεις όμως δεν πιστοποιούν μόνο την αύξηση του ωραρίου, αλλά πιστοποιούν και το τρίπτυχο με το οποίο η εταιρεία αντιμετωπίζει τους εργαζόμενους της: ευελιξία ωραρίου, εντατικοποίηση εργασίας και ανακύκλωση τους». Λίγο μετά την επίθεση, το ηγετικό στέλεχος του Ρουβίκωνα Γιώργος Καλαϊτζίδης, έγραψε στην προσωπική του σελίδα στο Facebook: «Leroy Merlin 9 θα είναι οι ώρες σας». Το συγκεκριμένο πολυκατάστημα είχε γίνει στόχος και στο παρελθόν από άτομα που διαμαρτύρονταν για την απόλυση εργαζομένου.&amp;nbsp; Πηγή:&amp;nbsp;www.protothema.gr &amp;nbsp;
