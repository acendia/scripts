Title:
Επιστροφή πινακίδων, αδειών οδήγησης και κυκλοφορίας, για παραβάσεις μόνο παράνομης στάθμευσης, ενόψει Πάσχα
Description:
Με απόφαση του αναπληρωτή υπουργού Προστασίας του Πολίτη Νίκου Τόσκα, επιστρέφονται από χθες Μ. Τετάρτη 4 Απριλίου 2018, οι άδειες οδήγησης, καθώς και οι πινακίδες και άδειες κυκλοφορίας των οχημάτων, προκειμένου να διευκολυνθούν οι πολίτες στις μετακινήσεις, ενόψει των εορτών του Πάσχα. Η απόφαση αφορά στα στοιχεία οδήγησης και κυκλοφορίας που έχουν αφαιρεθεί ή κατατεθεί στις Αστυνομικές Αρχές μέχρι και την Μ. Τρίτη 3 Απριλίου 2018, μόνο για παραβάσεις παράνομης στάθμευσης. Συγκεκριμένα: του άρθρου 34 του Κ.Ο.Κ. (παράνομη στάθμευση) και της παραγράφου 3 του άρθρου 4 (πινακίδα Ρ-40, απαγορεύεται η στάση και η στάθμευση), για την οποία προβλέπεται αφαίρεση της άδειας κυκλοφορίας και των πινακίδων κυκλοφορίας του οχήματος για είκοσι (20) ημέρες, σύμφωνα με την παράγραφο 8 του άρθρου 103 του Κ.Ο.Κ. Σημειώνεται ότι προϋπόθεση για την επιστροφή των προαναφερόμενων στοιχείων οδήγησης και κυκλοφορίας είναι η καταβολή του διοικητικού προστίμου. Τηλεοπτικό σποτ της Ελληνικής Αστυνομίας για την οδική ασφάλεια - Πάσχα 2018:&amp;nbsp; &amp;nbsp;
