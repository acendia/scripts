Title:
Άνοιγμα κλιματιζόμενου χώρου στο Κεντρικό ΚΑΠΗ Χαλανδρίου λόγω καύσωνα
Description:
Ανοικτός θα παραμείνει παραμένει από την Τετάρτη 28 Ιουλίου 2021 έως και την Παρασκευή 6 Αυγούστου 2021 ο κλιματιζόμενος χώρος στο Κεντρικό ΚΑΠΗ του Δήμου Χαλανδρίου (Καραολή-Δημητρίου &amp;amp; 25ης Μαρτίου), για την προστασία των αστέγων και των ευπαθών συμπολιτών μας από τις υψηλές θερμοκρασίες, στο πλαίσιο της λήψης μέτρων για την αντιμετώπιση του καύσωνα. Σημειώνεται ότι οι ενδιαφερόμενοι μπορούν να προσέρχονται από τις 9:00 το πρωί έως τις 9:00 το βράδυ. Για τις ημέρες που διαρκεί ο καύσωνας οι πολίτες μπορούν να απευθύνονται για οποιαδήποτε πληροφορία ή έκτακτο περιστατικό στα παρακάτω τηλέφωνα: 210-6848380 (Κεντρικό ΚΑΠΗ Χαλανδρίου) 214-2147040 (Γραμμή Δημότη - Λειτουργεί από τις 8:00 το πρωί έως τις 10:00 το βράδυ) 210-6811275 (24ωρη γραμμή έκτακτης ανάγκης) Βάσει των οδηγιών που εξέδωσε ο Ιατρικός Σύλλογος Αθηνών και το Υπουργείο Υγείας, υπενθυμίζονται σε όλους τους πολίτες τα βασικά προληπτικά μέτρα για την αποφυγή δυσάρεστων συνεπειών: Αποφυγή έκθεσης στον ήλιο και παραμονή σε σκιασμένους και δροσερούς χώρους. Σε περίπτωση αναγκαστικής έκθεσης στον ήλιο πρέπει να χρησιμοποιείται καπέλο ή γενικά κάλυμμα κεφαλής. Η ένδυση να αποτελείται κατά προτίμηση από λεπτά, άνετα, ανοιχτόχρωμα και κυρίως βαμβακερά ενδύματα. Αποφυγή, κατά το δυνατό, σωματικής κόπωσης και εργασίας τις θερμές ώρες της ημέρας. Άφθονη λήψη δροσερού νερού ή φυσικών χυμών. Αποφυγή σακχαρούχων, ανθρακούχων ποτών. Λήψη ελαφράς, μη λιπαρής, αλατισμένης τροφής, κατανεμημένης σε μικρά συχνά γεύματα. Αποφυγή οινοπνευματωδών ποτών. Συχνά δροσερά λουτρά, τοποθέτηση ψυχρών επιθεμάτων. Όσοι λαμβάνουν φαρμακευτική αγωγή και ιδίως διουρητικά, ηρεμιστικά, αντιυπερτασικά, αντιισταμινικά, Β’ αναστολείς κ.λπ. φάρμακα πρέπει να βρίσκονται σε διαρκή επαφή με τους θεράποντες γιατρούς τους προκειμένου να λαμβάνουν τις ανάλογες οδηγίες. Επίσης, σε διαρκή επαφή με τους γιατρούς τους πρέπει να βρίσκονται όσοι πάσχουν από νοσήματα του καρδιαγγειακού, κεντρικού νευρικού και αναπνευστικού συστήματος, οι διαβητικοί, νεφροπαθείς, αλκοολικοί καθώς και οι πάσχοντες από πάσης φύσεως βαρέα νοσήματα. Είναι προτιμότερο, τις θερμές ώρες της ημέρας, οι πολίτες να παραμένουν με κλειστά παράθυρα στο σπίτι τους και να χρησιμοποιούν ανεμιστήρες ή κλιματιστικές συσκευές. Δείτε ΕΔΩ περισσότερες οδηγίες για την προστασία βρεφών, παιδιών και ηλικιωμένων.
