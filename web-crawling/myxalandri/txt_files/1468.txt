Title:
ΣΒΑΠ: Έπαινοι στα ευαίσθητα περιβαλλοντικά σχολεία 1ο Δημοτικό και 1ο Γυμνάσιο Χαλανδρίου
Description:
Τιμήθηκαν τα Σχολεία από τον Σύνδεσμο για τη Βιώσιμη Ανάπτυξη των Πόλεων για τις Περιβαλλοντικές δράσεις τους Πραγματοποιήθηκε για 13η συνεχή χρονιά την Κυριακή 5/6/2022 Παγκόσμια Ημέρα Περιβάλλοντος, σε συνεργασία με τον Δήμο Κηφισιάς εκδήλωση επιβράβευσης των μαθητών που συμμετείχαν σε διάφορες περιβαλλοντικές δράσεις κατά το τρέχον σχολικό έτος στο πλαίσιο του προγράμματος «Περιβάλλον Εκπαίδευση-Βέλτιστες πρακτικές». Η εκδήλωση στέφθηκε με απόλυτη επιτυχία αφού οι μαθητές και οι εκπαιδευτικοί δέχθηκαν με ικανοποίηση τα βραβεία - επαίνους και απέδειξαν για άλλη μια ακόμη φορά την ενσυνείδητη συμμετοχή τους στην προστασία του περιβάλλοντος. Στο πλαίσιο του προγράμματος εντάσσεται και η συνεργασία του ΣΒΑΠ με την πρωτοβουλία «ZERO HERO!» η οποία έχει τοποθετήσει ένα εντυπωσιακό ψάρι στον χώρο της εκδήλωσης το οποίο θα δέχεται για μία εβδομάδα πλαστικά μπουκάλια που στη συνέχεια θα οδηγηθούν στην ανακύκλωση αποδεικνύοντας στην πράξη τα οφέλη της κυκλικής οικονομίας παράλληλα με την προστασία του περιβάλλοντος. Στα Βραβεία Περιβαλλοντικής Ευαισθησίας απονεμήθηκαν οι ακόλουθες διακρίσεις: ΒΡΑΒΕΙΑ 1ο Βραβείο - 4ο Δημοτικό Σχολείο Πεύκης 2ο Βραβείο - 1ο Δημοτικό Σχολείο Νέας Ιωνίας 3ο Βραβείο - 1ο ΓΕΛ Αγίας Παρασκευής ΕΠΑΙΝΟΙ 2ο Δημοτικό Σχολείο Παπάγου Πρότυπο Λύκειο Αναβρύτων 11ο Δημοτικό Σχολείο Αγίας Παρασκευής 6ο Νηπιαγωγείο Αγίας Παρασκευής 1ο Πειραματικό Δημοτικό Σχολείο Χαλανδρίου 7ο Δημοτικό Σχολείο Αγίας Παρασκευής 1ο ΓΕΛ Μεταμόρφωσης 2ο Νηπιαγωγείο Χολαργού 1ο Γυμνάσιο Χαλανδρίου Παρέστησαν ο δήμαρχος Κηφισιάς κ. Γιώργος Θωμάκος, ο πρόεδρος του ΣΒΑΠ κ. Γιώργος Κουράσης, ο πρόεδρος της Ένωσης Δημάρχων Αττικής και υπεύθυνος Προγραμμάτων του ΣΒΑΠ κ. Παύλος Καμάρας, ο αντιδήμαρχος Περιβάλλοντος Δήμου Κηφισιάς κ. Γιώργος Σκορδίλης, τα μέλη του Δ.Σ. του ΣΒΑΠ κ. Γιάννης Διονυσιώτης πρώην αντιδήμαρχος Κηφισιάς και η κα Μαρία Μουρατίδη αντιδήμαρχος Λυκόβρυσης-Πεύκης και οι υπεύθυνες του προγράμματος ZERO HERO κ. Έλενα Γεωργανά και κ. Κατερίνα Καπετανάκη. Επίσης παρέστησαν δάσκαλοι, γονείς και παιδιά των σχολείων που συμμετείχαν στον διαγωνισμό. Στα παιδιά αποδόθηκαν ειδικά αναμνηστικά μετάλλια.  
