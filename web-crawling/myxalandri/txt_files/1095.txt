Title:
Αναβάλλεται η ημερίδα για την κλιματική αλλαγή - Κανονικά το δρώμενο στην πλατεία Χαλανδρίου
Description:
Ο Δήμος Χαλανδρίου και η Οργάνωση Γη προχωρούν στην αναβολή της ημερίδας «Δράσεις για την κλιματική ουδετερότητα στο Χαλάνδρι – Προς μια κυκλική οικονομία», που είχε προγραμματιστεί για τη Δευτέρα 30 Ιανουαρίου 2023, στην αίθουσα του Δημοτικού Συμβουλίου, λόγω της ασθένειας με Covid-19 συντελεστών της εκδήλωσης. Τη Δευτέρα 30 Ιανουαρίου, θα ανακοινωθεί νέα ημερομηνία για την πραγματοποίηση της εκδήλωσης, στο πλαίσιο της οποίας θα παρουσιαστούν τα αποτελέσματα του προγράμματος «Δράσεις των Πολιτών για την Κλιματική Ουδετερότητα» του Πράσινου Ταμείου, το οποίο υλοποίησε ο Δήμος Χαλανδρίου και η Οργάνωση Γη, με σειρά συμμετοχικών εργαστηρίων. Στόχος η ενημέρωση, η ευαισθητοποίηση και η ενεργοποίηση των Χαλανδραίων σχετικά με την Κλιματική Αλλαγή, μέσω της συμμετοχής τους στον από κοινού σχεδιασμό πιλοτικής στρατηγικής και δράσεων για το κλίμα, σε επίπεδο γειτονιάς. Κανονικά θα πραγματοποιηθεί το δρώμενο στην Κεντρική Πλατεία Χαλανδρίου Κανονικά ωστόσο θα πραγματοποιηθεί στην Κεντρική Πλατεία Χαλανδρίου, ώρες 4:00-6:00 μ.μ, το δρώμενο: «Ο πλανήτης Γη το 2050» για την κλιματική ουδετερότητα, το οποίο οργανώνουν η ΑΜΚΕ «The Bee Camp» και η Οργάνωση Γη. Στον χώρο της πλατείας θα στηθούν δύο πλανήτες, τελείως διαφορετικοί μεταξύ τους: Ο ένας με καταπράσινες στεριές και γαλάζιες θάλασσες και ο άλλος με γκρι στεριές και μαύρες θάλασσες. Με τις πολιτικές και πράξεις μας μέχρι το 2050, εμείς θα επιλέξουμε σε ποιον πλανήτη θα ζούμε το 2050. Όσοι/ες συμμετάσχουν στο δρώμενο θα κληθούν να απαντήσουν ποιες είναι οι πράξεις και οι πολιτικές που θα οδηγήσουν στη μία ή στην άλλη εικόνα του πλανήτη Γη.  
