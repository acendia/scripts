Title:
Ενεργή συμμετοχή Μάνου Κρανίδη σε εκδηλώσεις δυναμικών συλλόγων του Χαλανδρίου
Description:
Σε εκδηλώσεις ενεργών συλλόγων του Χαλανδρίου συμμετείχε ο δημοτικός σύμβουλος Μάνος Κρανίδης. Αναλυτικά η ανακοίνωση της δημοτικής παράταξης “Χαλάνδρι Ορίζοντας 2023”:  Ο κ. Μάνος Κρανίδης, Δημοτικός Σύμβουλος - Επικεφαλής της δημοτικής παράταξής μας “Χαλάνδρι Ορίζοντας 2023” και Υποψήφιος Δήμαρχος, συμμετείχε με χαρά και τιμή στις υπέροχες εκδηλώσεις τριών εξαιρετικά ενεργών συλλόγων της πόλης μας. Πιο συγκεκριμένα στις ακόλουθες: Ημέρα Περιβάλλοντος Δράση των Πεζοπόρων Χαλανδρίου (και Δήμου Χαλανδρίου) στη Ρεματιά Χαλανδρίου και Πάρκο Φραγκοκλησιάς Σκακιστικό Φεστιβάλ &amp;amp; 22ο Σχολικό Κύπελλο Δημοτικών Σχολείων του Σκακιστικού Συλλόγου Χαλανδρίου στην κεντρική πλατεία Χαλανδρίου Έκθεση Ζωγραφικής για τα 8 χρόνια του Επιστημονικού - Πολιτιστικού Συλλόγου Χαλανδρίου Αργώ Ζωντανές εκδηλώσεις ουσίας από δυναμικούς Συλλόγους με αγάπη και διαρκή πραγματική προσφορά για την πόλη μας. Η παρουσία του Μάνου Κρανίδη και των μελών της κίνησης πολιτών “Χαλάνδρι Ορίζοντας 2023” είναι διαχρονική, διαρκής και ουσιαστική εδώ και πολλά έτη και όχι φευγαλέα στη λογική του θεαθήναι και προεκλογικών τακτικισμών. Εμείς τους στηρίζουμε με πράξεις και πιστεύουμε πολύ και βαθιά στη εποικοδομητική συνεργασία με όλους τους ενεργούς δυναμικούς συλλόγους και φορείς της πόλης μας. Με αυτούς έχουμε σκοπό να συνεργαστούμε ωφέλιμα για ένα καλύτερο Χαλάνδρι. Γιατί το Χαλάνδρι και οι πολίτες του αξίζουν και μπορούν καλύτερα. Για αυτό και η εναλλακτική πρόταση διοίκησής μας στηρίζεται σε μια ουσιαστική δράση, μελετημένη ατζέντα πόλης, νέα νοοτροπία, συσπείρωση ευρύτερων υγιών δυνάμεων, και αποτελεσματικότητα.  
