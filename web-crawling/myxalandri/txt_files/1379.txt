Title:
Με ιδιαίτερη λαμπρότητα τιμήθηκε η 25η Μαρτίου στο Χαλάνδρι
Description:
Με ιδιαίτερη λαμπρότητα πραγματοποιήθηκε η μαθητική παρέλαση για τον εορτασμό της 25ης Μαρτίου στο Χαλάνδρι. Εκατοντάδες παρευρισκόμενων παρακολούθησαν τους μαθητές και τους τοπικούς φορείς που παρέλασαν με τη συνοδεία της Φιλαρμονικής του Δήμου Χαλανδρίου αποσπώντας θετικά σχόλια και θερμό χειροκρότημα. Της παρέλασης προηγήθηκε η Θεία Λειτουργεία στον Ιερό Ναό του Αγίου Νικολάου καθώς και η κατάθεση στεφάνων. Για τον δήμαρχο Χαλανδρίου ο οποίος λόγω ασθένειας δεν μπόρεσε να παραστεί, στεφάνι κατέθεσε ο αντιδήμαρχος Παιδείας Ευθύμιος Κουράσης μαζί με τον ήρωα της Εθνικής Αντίστασης Νίκο Ξένο. Ο κος Ξένος έπειτα από την κατάθεση απευθύνθηκε στον κόσμο τονίζοντας τη σημασία της ενότητας για τη διαφύλαξη της Εθνικής μας κληρονομιάς. Στεφάνι κατέθεσαν επίσης η πρόεδρος του Δημοτικού συμβουλίου Λίτσα Γαλάνη, ο υπεύθυνος δημοσίων σχέσεων της Παλαιστίνης Zεράρ Mουχανάντ και πλήθος συλλόγων και φορέων της πόλης. &amp;nbsp;
