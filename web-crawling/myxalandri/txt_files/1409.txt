Title:
13 Οκτωβρίου 2019 οι κάλπες στους Δήμους
Description:
Εκλογές τη 2η Κυριακή του Οκτωβρίου 2019, απλή αναλογική, δυνατότητα διορισμού αντιδημάρχων και από την αντιπολίτευση, ενιαίο ψηφοδέλτιο στις κοινότητες, ενίσχυση των αρμοδιοτήτων της Οικονομικής Επιτροπής, ορισμός Ελεγκτή Νομιμότητας μέσα από την δομή του Υπ. Εσωτερικών και επαρκή διαβούλευση μετά την κατάθεση του νομοσχεδίου ήταν οι εξαγγελίες του Υπουργού Εσωτερικών κ. Πάνου Σκουρλέτη στο συνέδριο της Ένωσης Περιφερειών και της Κεντρικής Ένωσης Δήμων Ελλάδας. Επίσης ο κ. Σκουρλέτης ανέφερε ότι το νέο νομοσχέδιο θα έχει την καθιέρωση της «παραγωγικής Λευκής ψήφου» δηλαδή δεν θα προσμετράται στις αρνητικές, την καθιέρωση του θεσμού των δημοψηφισμάτων και την δυνατότητα συμμετοχής των δήμων στις επιχειρήσεις κοινωφελούς σκοπού. Γενικά ο κ. Σκουρλέτης ήταν και πάλι φειδωλός στις εξαγγελίες του αφού για μια φορά ακόμη έβαλε κάποιες γενικές γραμμές στις οποίες θα κινείται το νομοσχέδιο χωρίς πολλές διευκρινήσεις ενώ δεν έκανε καμία αναφορά σε πολλές διατάξεις του νομοσχεδίου όπως η διαχείριση των οικονομικών, και σίγουρα οι αρμοδιότητες μεταξύ Δήμων και Περιφερειών. Οι σύνεδροι πάντως δεν έγιναν πιο σοφοί. Το μόνο που αποτελεί είδηση είναι ότι θα υπάρξει χρόνος διαβούλευσης μετά την κατάθεση του νομοσχεδίου. Πηγή: www.myota.gr &amp;nbsp;
