Title:
Επισκέψεις Μάνου Κρανίδη σε Α.Τ. Χαλανδρίου και Πυροσβεστική
Description:
ΔΕΛΤΙΟ ΤΥΠΟΥ Ο πρωταρχικός στόχος της Κίνησης Πολιτών Χαλάνδρι Ορίζοντας 2023, και του υποψηφίου Δημάρχου Μάνου Κρανίδη είναι η ασφάλεια των πολιτών του Χαλανδρίου αλλά και η ενίσχυση της Πολιτικής Προστασίας. Στο πλαίσιο αυτό διπλή επίσκεψη πραγματοποίησε ο υποψήφιος Δήμαρχος Μάνος Κρανίδης στο 9ο Π.Σ. Αθηνών / Θ&#039; Γραφείο Πυρασφάλειας στο ΟΑΚΑ και στο Αστυνομικό Τμήμα Χαλανδρίου, αντίστοιχα. Κατά την παραμονή του στις πυροσβεστικές εγκαταστάσεις συζήτησε και ενημερώθηκε διεξοδικά από τον διοικητή του 9ου Π.Σ. κ. ΘΕΟΔΩΡΟΠΟΥΛΟ για τα θέματα Πυρασφάλειας πόλης. Είναι σίγουρο ότι το Χαλάνδρι χρειάζεται νέο Πιστοποιημένο Σώμα συνδυαζόμενο με την εκπόνηση ενός σύγχρονου και ρεαλιστικού Σχεδίου Πολιτικής Προστασίας. Στην επίσκεψή του στο Αστυνομικό Τμήμα Χαλανδρίου είχε λεπτομερή συζήτηση με τον διοικητή κ. ΚΡΕΖΙΑ, ο οποίος προχώρησε σε μία αναλυτική ενημέρωση σε σχέση με τα ζητήματα Ασφάλειας του Χαλανδρίου. Ο Μάνος Κρανίδης επανέλαβε τη διάθεση κοινής συμβολής και σταθερής συνεργασίας, όπου απαιτείται και προβλέπεται, ώστε να ενισχυθεί το αίσθημα ασφάλειας και προστασίας των συμπολιτών μας. &amp;nbsp;
