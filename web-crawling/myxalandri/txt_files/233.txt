Title:
Τουρνουά μπάσκετ, πινγκ πονγκ, σκάκι από την ΚΝΕ Χολαργού - Χαλανδρίου - Αγίας Παρασκευής
Description:
Οι Οργανώσεις Βάσης Χολαργού - Χαλανδρίου - Αγίας Παρασκευής της ΚΝΕ διοργανώνουν τουρνουά μπάσκετ, πινγκ πονγκ και σκάκι, το Σάββατο 17 Ιουνίου 2023 και ώρα 18:00, στο γήπεδο Περικλέους &amp;amp; Κλειούς. Αναλυτικά η σχετική ανακοίνωση της ΚΝΕ:  Με αφορμή την παγκόσμια μέρα κατά των ναρκωτικών (26/6), οι οργανώσεις της ΚΝΕ στον Παπάγου-Χολαργό, την Αγία Παρασκευή και το Χαλάνδρι διοργανώνουμε τουρνουά μπάσκετ στα γήπεδα στην Περικλέους και Κλειούς στον Χολαργό το Σάββατο 17/6, 18:00. Στο χώρο θα υπάρχει και τραπέζι πινγκ πονγκ και σκάκι. Παίρνουμε αυτήν την πρωτοβουλία για να στείλουμε μήνυμα ενάντια σε όλα τα ναρκωτικά, να πούμε ναι στη ζωή και στον αθλητισμό, ενάντια σε όλους όσους θέλουν τη νεολαία συμβιβασμένη, υποταγμένη και με θολωμένο μυαλό. Η νέα γενιά έχει τη δύναμη να πάρει την κατάσταση στα χέρια της, να διεκδικήσει καλύτερες συνθήκες στο σχολείο, στη σχολή και στη δουλειά της. Κόντρα στο σύστημα και στην πολιτική που θέλει τους νέους και τις νέες απομονωμένους, παθητικούς και με σκυμμένο το κεφάλι. Εμείς προάγουμε τις αξίες της αλληλεγγύης και της μαχητικότητας. Για εμάς η πραγματική διέξοδος δεν βρίσκεται στη φυγή αλλά στην διεκδίκηση και την ανατροπή. Η πάλη ενάντια σε όλα τα ναρκωτικά, ενάντια σε κάθε μορφή εξάρτησης, που ναρκώνει την ψυχή και το μυαλό των νέων ανθρώπων, πρώτιστα είναι πάλη ενάντια στο σύστημα που τα θρέφει και τα συντηρεί. Είναι πάλη ενάντια στο σύστημα που θέλει τους νέους ανθρώπους στο περιθώριο της κοινωνικής ζωής. Δυναμώνουμε τη φωνή που λέει όχι σε όλα τα ναρκωτικά, δεν κάνουμε το διαχωρισμό σε σκληρά και μαλακά. Οι νέοι/νέες σήμερα έχουμε τη δύναμη σήμερα να φτιάξουμε μια κοινωνία χωρίς εκμετάλλευση, μια κοινωνία που θα χωράνε τα όνειρα μας και θα ικανοποιούνται οι ανάγκες μας. Δίνουμε το &quot;παρών&quot; στα αθλητικά τουρνουά το Σάββατο, μικροί και μεγάλοι. Στις 17.30 στο χώρο δηλώνουμε συμμετοχή.  
