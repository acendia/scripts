Title:
Ξεκινάει η τοπογράφηση της Ρεματιάς Xαλανδρίου
Description:
Υπογράφηκε την Τετάρτη 24/10/2018 η σύμβαση που αφορά τη μελέτη «Αποτύπωση, κτηματογράφηση και εφαρμογή ρυμοτομικού σχεδίου στη Ρεματιά Χαλανδρίου» μεταξύ του Δήμου Χαλανδρίου και της μελετήτριας Κ. Κατίκα. Η ανάδοχος προέκυψε από διαγωνιστική διαδικασία και το ύψος της υπογραφείσας σύμβασης ανέρχεται στο ποσό των 76.750€. Σύμφωνα με την ανακοίνωση του Δήμου, οι εργασίες αποτύπωσης προβλέπεται να ξεκινήσουν άμεσα και θα διαρκέσουν 10 μήνες, με τη μελέτη να ολοκληρώνεται με την εφαρμογή των πολεοδομικών μελετών και την κτηματογράφηση της αποτυπωθείσας περιοχής. Η μεγάλης σημασίας αυτή μελέτη θα αποτελέσει τη βάση για τη διερεύνηση όλων των ζητημάτων που υπάρχουν στη Ρεματιά: από την υδραυλική διερεύνηση της λεκάνης του ρέματος μέχρι τα απαραίτητα έργα διευθέτησης και ανάπλασης. Το έργο επιβλέπεται από το τμήμα Σχεδίου Πόλης της Τεχνικής Υπηρεσίας του Δήμου Χαλανδρίου. &amp;nbsp;
