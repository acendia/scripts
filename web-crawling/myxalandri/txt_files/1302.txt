Title:
Συμπαράσταση της Ένωσης Γονέων Χαλανδρίου στους εργαζόμενους στην καθαριότητα των σχολείων
Description:
Τη Δευτέρα 12/2/2018 προχωρούν σε 24ωρη απεργία τα σωματεία που δραστηριοποιούνται στην καθαριότητα των Δημόσιων Σχολείων. Η Ένωση Γονέων Χαλανδρίου εκφράζει την αλληλεγγύη της στον αγώνα των εργαζομένων που φροντίζουν καθημερινά για την καθαριότητα των σχολείων των παιδιών μας, και στηρίζει το δίκαιο αίτημά τους για μόνιμη και σταθερή εργασία πλήρους απασχόλησης, αξιοπρεπείς αμοιβές, ανθρώπινες συνθήκες εργασίας με τήρηση των κανόνων υγιεινής και ασφάλειας και κατοχυρωμένα εργασιακά δικαιώματα. Οι καθαριστές και οι καθαρίστριες αγωνίζονται σε καθημερινή βάση μέσα από αντίξοες συνθήκες ώστε οι σχολικές μονάδες να είναι καθαρές για να μπορούν οι μαθητές και οι εκπαιδευτικοί να λειτουργούν μέσα σε ένα υγιές και ασφαλές περιβάλλον. Είναι πάγιο αίτημά μας η εξασφάλιση της καθαριότητας των σχολικών μονάδων καθ’ όλη τη διάρκεια της λειτουργίας τους (πρωινή καθαριότητα), διότι η υγεία των παιδιών μας είναι αδιαπραγμάτευτη. Το Διοικητικό Συμβούλιο της Ένωσης Συλλόγων Γονέων Μαθητών Δήμου Χαλανδρίου &amp;nbsp;
