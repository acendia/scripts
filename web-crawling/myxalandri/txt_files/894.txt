Title:
Χάρης Ρώμας: «Πολλά παράπλευρα έργα μπορούν να γίνουν στο Χαλάνδρι σε σχέση με το Αδριάνειο Υδραγωγείο»
Description:
Ανακοίνωση του αντιπεριφερειάρχη Πολιτισμού &amp;amp; Αθλητισμού και υποψήφιου δημάρχου Χαλανδρίου Χάρη Ρώμα, σχετικά με το Αδριάνειο Υδραγωγείο: «Τα έργα αναπλάσεων και οι δράσεις σχετικά με το Αδριάνειο Υδραγωγείο πράγματι ξεκίνησαν από το Ευρωπαϊκό πρόγραμμα cultural H.ID.RA.N.T. το οποίο πολλές φορές επαινέσαμε, όπως οφείλαμε. Παράλληλα επισημάναμε δύο (ηθελημένες) παραλείψεις της διοίκησης του Δήμου στις αυτάρεσκες ανακοινώσεις της: Α) Η υποδειγματική μελέτη του κεντρικού άξονα του έργου έγινε από την ΝΕΑ ΜΗΤΡΟΠΟΛΙΤΙΚΗ ΑΤΤΙΚΗ, τον Αναπτυξιακό οργανισμό της ΠΕΡΙΦΕΡΕΙΑΣ ΑΤΤΙΚΗΣ και πήρε δικαίως πολλά εύσημα. Β) Η ολοκληρωμένη ανάδειξη και αξιοποίηση του Αδριάνειου είναι ένα εμβληματικό έργο του νέου Περιφερειακού προγράμματος Αττικής 2021-2027 που είναι διαδημοτικό, αφορά, δηλαδή, όλη την διαδρομή του Αδριάνειου Υδραγωγείου σε 8 Δήμους και έχει έναν προϋπολογισμό δεκάδων εκατομμυρίων. Δεδομένου ότι βασικός πυλώνας και εταίρος όλων των έργων που γίνονται και πρόκειται να γίνουν είναι η ΕΥΔΑΠ, ο αρχηγός της Δημοτικής παράταξης ΧΑΛΑΝΔΡΙ ΣΤΟ ΦΩΣ, Χάρης Ρώμας (νυν Αντιπεριφερειάρχης Πολιτισμού και Αθλητισμού της Περιφέρειας Αττικής) είχε μια εκτεταμένη συζήτηση με τον Διευθυντή Στρατηγικής και Καινοτομίας της ΕΥΔΑΠ, Γιώργο Σαχίνη. Οι δύο άντρες συμφώνησαν ότι πολλά παράπλευρα έργα μπορούν και πρέπει να γίνουν τα επόμενα χρόνια στο Χαλάνδρι σε σχέση με το Αδριάνειο Υδραγωγείο και μάλιστα ο κύριος Σαχίνης εξεπλάγη ευχάριστα όταν ο Χάρης Ρώμας του ανέφερε ότι θα διεκδικήσει χρηματοδότηση για να μετατραπεί ένα παλαιό κτίριο του Χαλανδρίου σε «ΥΔΡΑΓΩΜΟΥΣΕΙΟ»!!!».
