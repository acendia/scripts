Title:
Οι καλύτερες κοντινές παραλίες στην Αττική τώρα που ο υδράργυρος σκαρφαλώνει (βίντεο)
Description:
Σύμφωνα με τις προγνώσεις για τον καιρό, καθώς το Σαββατοκύριακο η θερμοκρασία θα χτυπήσει κόκκινο αφού ο υδράργυρος θα φτάσει, ίσως και ξεπεράσει ακόμα και τους 40 βαθμούς, το travelstyle.gr βρήκε για όσους είστε στην πρωτεύουσα τις καλύτερες κοντινές παραλίες στην Αττική. Πόρτο Ράφτη Οι προτάσεις μας για το Πόρτο Ράφτη είναι: Ερωτοσπηλιά, Αγ. Μαρίνα, Άγ. Σπυρίδωνας, Αυλάκι. Όλες οι παραλίες είναι κατάλληλες και καθαρές. Θα συναντήσετε έναν μικρό κόλπο με σπηλιές και αμμουδιά. Κυρίως στην Αγία Μαρίνα είναι εξαιρετικά τα νερά. Info: Απόσταση από το κέντρο της Αθήνας: 43,3 χλμ., 52 λεπτά με το αυτοκίνητο https://www.youtube.com/watch?v=na208bopJlQ   Σχινιάς Ο Σχινιάς ή Σχοινιάς είναι παραθαλάσσια περιοχή της βορειοανατολικής Αττικής και μικρός οικισμός. Βρίσκεται στο βορειοανατολικό άκρο του κάμπου του Μαραθώνα, στην παράκτια ζώνη, και διαθέτει μία από τις μεγαλύτερες παραλίες της Αττικής. Πρόκειται για μια μαγευτική παραλία καθώς βρίσκεται κυριολεκτικά στην άκρη ενός κατάφυτου πευκοδάσους, του οποίου τα δέντρα φθάνουν έως τα καταγάλανα νερά της. Info: Απόσταση από το κέντρο της Αθήνας: 43 χλμ., 40 λεπτά με το αυτοκίνητο https://www.youtube.com/watch?v=DuEGBZai7fQ   Κακιά Θάλασσα, Κερατέα Μία παραλία με ψιλό βότσαλο έξω και άμμο μέσα, κατάλληλη και αρκετά καθαρή. Οι αθλητικοί τύποι μπορούν να παίξουν ρακέτες ή μπάσκετ στα διπλανά γήπεδα. Αν πάλι ψάχνετε για αξιοθέατα, θα βρείτε τα πολλά αρχαία που έχουν εντοπιστεί στο Σπήλαιο του Κίτσου. Info: Απόσταση από το κέντρο της Αθήνας: 52,1 χλμ., 1 ώρα με το αυτοκίνητο https://www.youtube.com/watch?v=umD4xl7j9VM   Λεγραινά Ή ΚΑΠΕ ή κάτω από τον Ναό του Ποσειδώνα στο Σούνιο. Είναι κατάλληλη και καθαρή παραλία, μόνο να μην έχει νοτιά. Άμμος παντού και γαλάζια νερά. Η παραλία δεν είναι οργανωμένη και όσοι την έχουν επισκεφτεί συνιστούν να ξεκινήσετε νωρίς, γιατί μετά πλακώνει κόσμος. Επίσης, αν δεν θέλετε πολύ λαό, καλύτερα να πάτε καθημερινή. Όσοι το επιθυμούν μπορούν να ανοιχτούν λίγο με τη μάσκα τους και ν’ ανακαλύψουν τις σπηλιές και πιο μικρούς κολπίσκους γύρω από την παραλία. Info: Απόσταση από το κέντρο της Αθήνας: 62,7 χλμ., 1 ώρα και 15 λεπτά με το αυτοκίνητο https://www.youtube.com/watch?v=BIFGGokQ4H0&amp;amp;t=3s   Λιμανάκια, Βουλιαγμένη Τα Λιμανάκια έχουν καθαρά νερά και είναι κατάλληλα για μπάνιο. Σαν παραλία δεν είναι οργανωμένη. Εδώ δεν θα βρείτε άμμο, αλλά μόνο βράχια και πολλοί Αθηναίοι τα προτιμούν γιατί είναι κοντά. Στο τέλος, μπορείτε να πάτε και για υδροθεραπεία στη μυθική λίμνη της Βουλιαγμένης. Info: Απόσταση από το κέντρο της Αθήνας, 20,7 χλμ., 30 λεπτά με το αμάξι   Ψάθα Η Ψάθα δίνει την ψευδαίσθηση διακοπών. Όσοι τολμηροί αποφασίσουν να κάνουν το μακρινό ταξίδι για να κολυμπήσουν στα υπέροχα κρυστάλλινα νερά της θα την λατρέψουν. Τα 2,5 χλμ. της βοτσαλωτής ακτής της, ωστόσο, δίνουν τη δυνατότητα πλήρους χαλάρωσης με θέα τον Κορινθιακό κόλπο και φόντο το μαγευτικό πευκόδασος του όρους Πατέρας. Η παραλία δεν είναι οργανωμένη κι έτσι αποτελεί πόλο έλξης για τους λάτρεις του ελεύθερου κάμπινγκ τα Σαββατοκύριακα. Info: Απόσταση από το κέντρο της Αθήνας, 66 χλμ., 1 ώρα και 29 λεπτά με το αυτοκίνητο https://www.youtube.com/watch?v=CRp-Kza8mEc&amp;amp;t=38s   Καβούρι Η παραλία Καβούρι, είναι μια μικρή χερσόνησος λίγο πριν την Βουλιαγμένη με πολλά πανέμορφα κομμάτια παραλίας που μπορείτε να λιαστείτε ελεύθερα! Αρκετοί είναι η Αθηναίοι που την προτιμούν για τα καλοκαιρινά μπάνια τους και όχι μόνο. Είτε προτιμάτε το χαλίκι στην παραλία είτε την άμμου, η χερσόνησος «Καβούρι» μπορεί να καλύψει κάθε ανάγκη. Info: Απόσταση από το κέντρο της Αθήνας: 10 χλμ., 15 λεπτά με το αυτοκίνητο https://www.youtube.com/watch?v=XBKijT69FlI&amp;amp;t=6s Πηγή: www.travelstyle.gr  
