Title:
Τα Σώματα Προσκόπων αγκάλιασαν το πρόγραμμα Ανταποδοτικής Ανακύκλωσης της Περιφέρειας Αττικής “The Green City”
Description:
Στο Άλσος Συγγρού την Κυριακή το μεσημέρι (22/5) δεκάδες πρόσκοποι όλων των βαθμίδων γνώρισαν από κοντά το πρόγραμμα Ανταποδοτικής Ανακύκλωσης «The Green City» της Περιφέρειας Αττικής, παρουσία της αντιπεριφερειάρχη Λουκίας Κεφαλογιάννη σε ακόμα μια δράση ενημέρωσης και ευαισθητοποίησης του Βορείου Τομέα. Οι πρόσκοποι είχαν τη ευκαιρία να ενημερωθούν και να συμμετέχουν ενεργά στο διαδραστικό και καινοτόμο αυτό πρόγραμμα Ανταποδοτικής Ανακύκλωσης της Περιφέρειας Αττικής, το οποίο καθημερινά μεγαλώνει. Η αντιπεριφερειάρχης της Π.Ε. Βορείου Τομέα Λ. Κεφαλογιάννη, εκπροσωπώντας τον περιφερειάρχη Αττικής Γιώργο Πατούλη, ανέφερε: «Μια από τις βασικές αξίες του Προσκοπισμού είναι η σύνδεση του ανθρώπου με το Περιβάλλον. Όλοι μαζί θα συνεργαστούμε, ανταλλάσσοντας τεχνογνωσία και καλές πρακτικές έχοντας πάντα κοινό στόχο την προστασία του πλανήτη μας. Η Περιφέρεια Αττικής συνεχίζει δυναμικά τις δράσεις της για την προστασία του περιβάλλοντος, ευαισθητοποιώντας και ενθαρρύνοντας τους πολίτες να βάλουν την ανακύκλωση στη ζωή τους, χτίζοντας έμπρακτα περιβαλλοντική συνείδηση». Στη δράση έδωσε το «παρών» ο αντιπεριφερειάρχης Υγείας, Γιάννης Κεχρής ενώ στη συνάντηση του κλάδου Λυκοπούλων της Περιφερειακής Προσκοπικής Εφορείας Ανατολικής Αττικής, η οποία έγινε παρουσία του περιφερειακού εφόρου Κλήμη Τοσουνίδη συμμετείχαν 530 Λυκόπουλα και 80 στελέχη από τα εξής προσκοπικά Συστήματα: 14ο Νέας Ιωνίας - Περισσού 1o Αγίας Παρασκευής 1ο Αμαρουσίου 1ο Σαρωνικού 1ο Θρακομακεδόνων 1ο Κηφισιάς 1ο Νέας Ερυθραίας 1ο Πεντέλης 1ο Πεύκης 1ο Χολαργού 1ο Ψυχικού 2ο Αγίας Παρασκευής 2ο Αμαρουσίου 2ο Κηφισιάς 2ο Κορωπίου 2ο Παπάγου 2ο Χαλανδρίου 2ο Ψυχικού 3ο Αγίας Παρασκευής 3ο Αμαρουσίου 3ο Κηφισιάς 3ο Χαλανδρίου 4ο Βριλησσίων Αρχηγός της συνάντησης ήταν η έφορος του Κλάδου Λυκοπούλων της Περιφερειακής Προσκοπικής Εφορείας Ανατολικής Αττικής, Κατερίνα Δαγρέ.  
