Title:
Πράσινα Κινήματα στις γειτονιές της Αττικής. Του Χάρη Κουγιουμτζόπουλου
Description:
Στην γειτονιά μου όταν γεννήθηκα 23 ημέρες τον χρόνο ξεπερνούσε τους 32 βαθμoύς. Σήμερα 51 μέρες το χρόνο ξεπερνάει τους 32 βαθμούς. Σύμφωνα με την πρόβλεψη σε 25 χρόνια, 65 μέρες το χρόνο θα ξεπερνάει τους 32 βαθμούς. Επίσης στο οικοδομικό τετράγωνο που ζω τα τελευταία τρία χρόνια έκοψαν 27 δέντρα. Η επιδείνωση θα είναι πολύ μεγαλύτερη.  Και αυτή η επιδείνωση δεν αφορά μόνο την γειτονιά μου, αλλά και όλες τις γειτονιές της Αττικής. Μπορείτε κι εσείς στην διαδικτυακή εφαρμογή των NY Times που δείχνει το μέγεθος της κλιματικής αλλαγής στον πλανήτη από το 1920 μέχρι σήμερα, να βάλτε την ημερομηνία της γέννησης και την πόλη που ζείτε και δείτε πόσο διαφορετικές είναι οι συνθήκες σε σχέση με το παρελθόν.https://www.nytimes.com/interactive/2018/08/30/climate/how-much-hotter-is-your-hometown.html?mc=contentTWintl&amp;amp;ad-keywords=IntlAudDev Το φαινόμενο της «Αστικής Νησίδας Θερμότητας» ή αλλιώς «αστική θερμονησίδα» οδηγεί τη θερμοκρασία στο κέντρο των μεγαλουπόλεων κατά δύο βαθμούς Κελσίου υψηλότερα συγκριτικά με τις περιαστικές περιοχές.Να σημειώσουμε ότι στους 32 βαθμούς ξεκινάει το αίσθημα δυσφορίας για τον άνθρωπο. Και αυτό το αίσθημα επιδεινώνεται ακόμη περισσότερο από την ατμοσφαιρική ρύπανση. 32 βαθμοί μέσα στο δάσος ή στην θάλασσα, δεν έχουν καμία σχέση με τους 32 βαθμούς σε μια γειτονιά της Αττικής. 32 βαθμοί όταν φυσάει το αεράκι δεν έχουν καμία σχέση με την άπνοια που δημιουργείται ανάμεσα στις πολυκατοικίες στα προάστια των Αθηνών.Και αυτό λέγεται δείκτης ποιότητας ζωής και οικονομικός δείκτης άμυνας απέναντι στην κλιματική αλλαγή. Διότι όταν κάνει ζέστη, ανάβουμε τα air-conditions, μένουμε κλεισμένοι στο σπίτι ή αναγκαζόμαστε να μετακινηθούμε οικογενειακώς στην παραλία με ένα κάρο έξοδα, αναγκαζόμαστε να κλείσουμε και τα παιδιά στο σπίτι, καταναλώνουμε ρεύμα και νερό, βάζουμε το ψυγείο να δουλεύει στο φουλ για να φτιάχνει παγάκια κλπ. Εντωμεταξύ όλοι στην γειτονιά ανάβουν τα aircondition με αποτέλεσμα να ανεβαίνει ακόμη περισσότερο η θερμοκρασία. Αν συνυπολογίσουμε ότι η θερμοκρασία μετριέται υπ σκιάν, θα πρέπει να να συνυπολογίσουμε και πόσες σκιές υπήρχαν όταν γεννηθήκαμε και πόσες τώρα, συν το πόσες μπετονένιες επιφάνειες υπήρχαν τότε και πόσες τώρα, η γενική θερμοκρασία υπό σκιά ξεφεύγει της πραγματικότητας. Η εξέλιξη αυτή λοιπόν έχει εγείρει τα Πράσινα Κινήματα Γειτονιάς που διεκδικούν:Μελέτες διαχείρισης πρασίνου για να μεγαλώνει το ισοζύγιο υπέρ των δέντρων που φυτεύονται. Κάθε δέντρο 40 χρόνων που κόβεται αντιστοιχεί σε 7 δέντρα 5 χρόνων που πρέπει να φυτεύονται. Τα νέα δέντρα δεν πρέπει να φυτεύονται σε μεγάλη απόσταση από το δέντρο που κόπηκε διότι το μικροκλίμα της γειτονιάς διαμορφώνεται αυτούσιο. Χρήση ψυχρών οικολογικών υλικών (Πράσινες Προμήθειες) για τα πεζοδρόμια και τους δρόμους.Χρήση οικολογικών λαμπτήρων led στον οδοφωτισμό στις πλατείες τις παιδικές χαρές και τα γήπεδα. Οι λαμπτήρες αυτοί ανακυκλώνονται, έχουν μεγάλη διάρκεια ζωής, μικρές ενεργειακές ανάγκες και δεν εκλύουν θερμότητα. Ελεύθερα και απρόσκοπτα πεζοδρόμια ελάχιστου ελεύθερου πλάτους 1,5 μέτρου για την προώθηση των εναλλακτικών μετακινήσεων και την μείωση του Ι.Χ. και της εκπομπής καυσαερίων στις γειτονιές.Επένδυση στα πεζοδρόμια μόνο για την απρόσκοπτη ένωση δύο σημείων της πόλης ξεκινώντας από τα πιο πολυσύχναστα σημεία όπως τα σχολεία. Θεσμοθέτηση με επαρκή σήμανση και με μείωση του ορίου ταχύτητας στα 30 Κμ/ώρα στα στενά, συνύπαρξης του ποδηλάτου στους δρόμους. Ανάπτυξη της δημοτικής συγκοινωνίας με έξυπνες εφαρμογές και στάσεις για να γνωρίζει ο πολίτης που ακριβώς βρίσκεται το λεωφορείο και πόση ώρα θα περάσει από την κοντινότερη στάση.Συνεπή τήρηση των κανόνων του Συμφώνου των Δημάρχων για την προκήρυξη μόνο πράσινων προμηθειών και έργων στο δήμο.Καθιέρωση συστήματος ανακύκλωσης «Πληρώνω όσο Πετάω» με έξυπνους κάδους για την μείωση των δρομολογίων των απορριμματοφόρων.Αγορά αποκλειστικά και μόνο ηλεκτροκίνητων αυτοκινήτων του Δήμου.Εγκατάσταση σταθμού φόρτισης ηλεκτροκίνητων αυτοκινήτων σε διάφορα σημεία της πόλης. Ενταξη στο πρόγραμμα Ενεργειακών Κοινοτήτων και διάχυση των φωτοβολταϊκών σε όλα τα νοικοκυριά.Εγκατάσταση μετρητών ακτινοβολίας, θερμοκρασίας, ατμοσφαιρικής ρύπανσης και κυκλοφοριακών φόρτων σε όλες τις γειτονιές και ειδικά στα σχολεία.Εγκατάσταση εξοπλισμού σκίασης σε όλα τα σχολεία και στις πλατείες με έμφαση στην δενδροφύτευση πλατύφυλλων δέντρων και αναρριχητικών για τους τοίχους. Στις περιφερειακές εκλογές που μας πέρασαν τα σχήματα των πράσινων κομμάτων εξασφάλισαν πέντε έδρες στο Περιφερειακό Συμβούλιο της Αττικής. Στην Ευρώπη οι Πράσινοι αναδεικνύονται πρώτα κόμματα καθώς η Κλιματική Αλλαγή και η ρύπανση του πλανήτη αποτελούν πια νούμερο ένα καθοριστικό παράγοντα για την ποιότητα ζωής των ανθρώπων. Η δε κυκλική, πράσινη οικονομία αποτελεί την μοναδική διέξοδο από την κρίση καθώς αυτή δημιουργεί νέες ειδικότητες, νέες θέσεις εργασίας, μόχλευση κεφαλαίων και εξοικονόμηση πόρων στην κατεύθυνση της αειφορίας. Του Χάρη ΚουγιουμτζόπουλουΔιαπιστευμένου δημοσιογράφου στην Τοπική Αυτοδιοίκηση Ιδιοκτήτη του www.myota.gr   
