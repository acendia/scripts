Title:
Συνάντηση Μ. Κρανίδη με τον πρόεδρο του ΣΠΑΠ Β. Σιώμο για θέματα πυροπροστασίας και περιβάλλοντος
Description:
Με τον κ. Βλάσση Σιώμο, πρόεδρο του «Συνδέσμου Δήμων για την Προστασία και την Ανάπλαση του Πεντελικού» - ΣΠΑΠ και αντιδήμαρχο-δημοτικό σύμβουλο Δήμου Πεντέλης, συναντήθηκε ο επικεφαλής και δημοτικός σύμβουλος του «Χαλάνδρι Ορίζοντας 2023» και μέλος Δ.Σ. του ΣΠΑΠ, κ. Μάνος Κρανίδης στο πλαίσιο της τακτικής συνεργασίας τους. Κεντρικό θέμα της συζήτησης οι δράσεις στην αντιπυρική περίοδο και γενικά θέματα προστασίας του περιβάλλοντος (αναδασώσεις, κ.λπ.). Όπως σημειώνεται στη σχετική ανακοίνωση:  «Η διαχρονική προσφορά και ουσιαστικό πρόγραμμα δράσεων του Συνδέσμου είναι άξιο συγχαρητήριων τόσο για την διοίκηση, όσο και για όλη την ομάδα του. Η συμμετοχή της κίνησης πολιτών μας είναι δεδομένη. Άλλωστε η δημοτική παράταξη μας έχει θέσει εξαρχής το θέμα της πυροπροστασίας και προστασίας του περιβάλλοντος του Χαλανδρίου, και ειδικά της Ρεματιάς μας, σε κορυφαία προτεραιότητα. Ως υπεύθυνη και σοβαρή αντιπολίτευση στηρίζουμε πλήρως και σταθερά όλες τις σχετικές θετικές και εποικοδομητικές δράσεις, ενέργειες και εκδηλώσεις. Η πρόληψη είναι αναμφίβολα η πιο σημαντική και πρέπει ο Δήμος να εντείνει και επεκτείνει τις ενέργειες προς αυτή την κατεύθυνση καθώς υπάρχουν περιθώρια σημαντικής βελτίωσης. Τέλος στην συζήτηση διαπιστώθηκε επίσης η ανάγκη για συντονισμένη, αμοιβαία και ωφέλιμη συνεργασία του Δήμου και με τον ΣΠΑΠ, με στόχο την προληπτική περιβαλλοντική δράση αλλά και άμεση αντίδραση σε περίπτωση ανάγκης στην αντιπυρική περίοδο. Άλλωστε η συνεργασία Δήμου με σημαντικούς ενεργούς φορείς, όπως ο ΣΠΑΠ, είναι πρώτιστης σημασίας για τη βελτίωση της ποιότητας ζωής στο Χαλάνδρι μας. Γιατί η βελτίωση της ποιότητας ζωής είναι ο βασικός σκοπός προσφοράς και δράσης για τον Ορίζοντα του Χαλανδρίου». Μάνος ΚρανίδηςΔημοτικός Σύμβουλος, Επικεφαλής “Χαλάνδρι Ορίζοντας 2023”Υποψήφιος Δήμαρχος
