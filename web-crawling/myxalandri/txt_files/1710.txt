Title:
Τα Επαγγελματικά Λύκεια στο Χαλάνδρι εκπέμπουν SOS
Description:
Η Ένωση Συλλόγων Γονέων Μαθητών Δήμου Χαλανδρίου, με την ακόλουθη επιστολή της, ζητάει από το Υπουργείο Παιδείας την ενίσχυση και την αναβάθμιση της Δημόσιας Επαγγελματικής Εκπαίδευσης στο Χαλάνδρι: Προς: Υφυπουργό Παιδείας, Έρευνας και Θρησκευμάτων κ. Δημήτρη Μπαξεβανάκη Κοιν. 1. Γραφείο Υπουργού Παιδείας 2. Διευθυντή Επαγγελματικής Εκπαίδευσης ΥΠΠΕΘ, κ. Γιώργο Μουστάκα3. Διευθυντή Δευτεροβάθμιας Εκπαίδευσης Β&#039; Αθήνας, κ. Αθανάσιο Φαλούκα4. Διευθύντρια &amp; Σύλλογο Διδασκόντων 2ου ΕΠΑΛ Χαλανδρίου5. Διευθύντρια &amp; Σύλλογο Διδασκόντων 3ου ΕΠΑΛ Χαλανδρίου6. Δήμαρχο Χαλανδρίου, κ. Σίμο Ρούσσο7. Αντιδήμαρχο Παιδείας Χαλανδρίου, κ. Θύμιο Κουράση8. Ομοσπονδία Γονέων Αττικής9. Α&#039;-Γ&#039; ΕΛΜΕ10. Σύλλογο Γονέων Μαθητών 2ου ΕΠΑΛ Χαλανδρίου11. Σύλλογο Γονέων Μαθητών 3ου ΕΠΑΛ Χαλανδρίου Θέμα: Υποβάθμιση της Δημόσιας Επαγγελματικής Εκπαίδευσης στο Χαλάνδρι Αξιότιμε κύριε Yπουργέ, Μετά λύπης μας διαπιστώνουμε ότι τα τελευταία χρόνια η δημόσια&amp;nbsp;επαγγελματική εκπαίδευση στο Δήμο&amp;nbsp;Χαλανδρίου συνεχώς συρρικνώνεται, όχι&amp;nbsp;από την έλλειψη μαθητών αλλά από τις&amp;nbsp;πολιτικές επιλογές του Υπουργείου&amp;nbsp;Παιδείας διαχρονικά. Στο Χαλάνδρι κάποτε υπήρχαν 7 ΕΠΑΛ, 6 ημερήσια και 1 εσπερινό. Τα τελευταία χρόνια, λειτουργούν 3 ημερήσια ΕΠΑΛ και 1 εσπερινό. Φέτος, η πόλη μας «έχασε» το 1ο ΕΠΑΛ Χαλανδρίου, ως αποτέλεσμα της συνεχιζόμενης απαξίωσης της επαγγελματικής εκπαίδευσης στην πόλη μας. Όσον αφορά τα δύο εναπομείναντα ημερήσια ΕΠΑΛ, το 2ο &amp; το 3ο ΕΠΑΛ Χαλανδρίου, μέχρι το 2016 λειτουργούσαν από 6 τομείς στο καθένα. Έκτοτε, στα πλαίσια των «μεταρρυθμίσεων» της επαγγελματικής εκπαίδευσης, συρρικνώνονται συνεχώς με αποτέλεσμα και στα δύο σχολεία να αφαιρούνται σταδιακά τομείς και ως εκ τούτου τη νέα σχολική χρονιά θα λειτουργούν πλέον μόνο με δύο τομείς το 2ο ΕΠΑΛ και τρεις τομείς το 3ο ΕΠΑΛ. Συγκεκριμένα, μετά την πρόσφατη απόφαση του Υπουργείου, αφαιρέθηκε ο Τομέας Οικονομίας με όλες του τις ειδικότητες από το 2ο ΕΠΑΛ και ο Τομέας Υγείας με τις ειδικότητες που λειτουργούσαν από το 3ο ΕΠΑΛ, ενώ λειτουργούσαν τα προηγούμενα χρόνια, με επιτυχία, και στα δύο σχολεία. Η συνεχής αποδυνάμωση τους όχι μόνο επηρεάζει αρνητικά την δυναμική των δύο σχολείων αλλά και μεσοπρόθεσμα ακόμη και τον ίδιο τον λόγο ύπαρξής τους. Η γεωγραφική θέση των δύο σχολείων είναι τέτοια ώστε δεν μπορούν να θεωρηθούν γειτονικά σχολεία, ώστε να δικαιολογείται η κατάργηση τομέων στο πλαίσιο της γενικότερης άποψης «να μην λειτουργούν οι ίδιοι τομείς σε διαφορετικά ΕΠΑΛ στον ίδιο Δήμο» - άποψη που είναι ήδη προβληματική και απαράδεκτη για τους γονείς. Συγκεκριμένα, το 2ο ΕΠΑΛ βρίσκεται στον άξονα της Λ. Μεσογείων και το 3ο ΕΠΑΛ βρίσκεται στον άξονα της Λ. Κηφισίας και φοιτούν μαθητές - εκτός του Δήμου Χαλανδρίου - από διαφορετικούς Δήμους στο καθένα. Επίσης, τα εργαστήρια που λειτουργούν ήδη στα δύο σχολεία, καλύπτουν τις ανάγκες των μαθητών και δεν απαιτείται η μετακίνησή τους, όπως συνέβαινε με το 1ο ΕΠΑΛ Χαλανδρίου. Η συνεχής αφαίρεση τομέων από τα δύο εναπομείναντα στο Χαλάνδρι πρωινά ΕΠΑΛ έχει τις εξής συνέπειες:&amp;nbsp; Αφαιρείται από τους μαθητές η δυνατότητα επιλογής. Τα παιδιά που γράφονται στην Α&#039; Λυκείου δεν έχουν, στην κρίσιμη ηλικία των 15 ετών, την γνώση αλλά ούτε και την ωριμότητα να επιλέξουν τον τομέα - ειδικότητα που θέλουν να εξειδικευτούν, άρα και το επάγγελμα που θα ακολουθήσουν στο μέλλον. Στην Β&#039; Λυκείου που καλούνται να επιλέξουν, σε πολλές περιπτώσεις, υποχρεώνονται είτε να αλλάξουν τομέα είτε να αλλάξουν σχολείο, λόγω της έλλειψης τομέων στο σχολείο που φοιτούν, με τις παιδαγωγικές επιπτώσεις που αυτό συνεπάγεται. Τα αδέλφια που επιλέγουν την φοίτηση σε Επαγγελματικό Λύκειο, σε αρκετές περιπτώσεις, δεν έχουν την δυνατότητα να φοιτήσουν στο ίδιο σχολείο. Υπάρχουν ήδη περιπτώσεις όπου ο ένας αδελφός φοιτά στο 2ο ΕΠΑΛ και ο άλλος στο 3ο ΕΠΑΛ με ιδιαίτερα σοβαρές παιδαγωγικές και οικονομικές επιπτώσεις στα παιδιά και τις οικογένειες τους. Συρρικνώνεται ο μαθητικός πληθυσμός των ΕΠΑΛ. Μαθητές που θα επέλεγαν την φοίτηση στην επαγγελματική εκπαίδευση, λόγω έλλειψης επιλογών σε περισσότερους τομείς στο ΕΠΑΛ προτίμησης τους, αποφασίζουν να γραφτούν στο Γενικό Λύκειο. Οι συνεχείς αλλαγές και καταργήσεις σε τομείς και ειδικότητες έχουν δημιουργήσει σε μαθητές και σε γονείς ανασφάλεια για την σταθερότητα των ΕΠΑΛ έτσι ώστε να αποθαρρύνονται από το να κατευθυνθούν προς αυτά. Το γεγονός αυτό αποτελεί έναν ακόμη λόγο για την μείωση του αριθμού των μαθητών. Αλλάζει η φυσιογνωμία των σχολείων διότι το 3ο ΕΠΑΛ θα μετατραπεί σε «σχολείο αρρένων», κυρίως λόγω των τομέων που ήδη έχει, μηχανολογίας και ηλεκτρολογίας/ηλεκτρονικής, που τον επιλέγουν κατά κανόνα αγόρια, ενώ το 2ο ΕΠΑΛ θα μετατραπεί σε «σχολείο θηλέων», λόγω του τομέα υγείας που προσελκύει κυρίως κορίτσια. Aποδυναμώνονταιν τα ΕΠΑΛ που παρέχουν είτε λιγότερο &quot;δημοφιλείς&quot; τομείς είτε τομείς με λιγότερες επιλογές ειδικοτήτων. Συνέπεια των ανωτέρω θα είναι η μείωση των εγγραφών και η περαιτέρω υποβάθμιση των σχολείων, με ό,τι αυτό συνεπάγεται για το μέλλον τους. Όλα τα παραπάνω έρχονται να προστεθούν στα ήδη ανεπίλυτα προβλήματα που υποβαθμίζουν διαχρονικά την παρεχόμενη παιδεία στην επαγγελματική εκπαίδευση στο σύνολό της. Την ανεπαρκή χρηματοδότηση, τον πεπαλαιωμένο εργαστηριακό εξοπλισμό που δεν έχει αναβαθμιστεί από το 2003, το απαρχαιωμένο περιεχόμενο του εκπαιδευτικού προγράμματος και γενικότερα την έλλειψη σύνδεσης της επαγγελματικής εκπαίδευσης με τις μεταβαλλόμενες ανάγκες της αγοράς εργασίας καθώς και με τις τεχνολογικές εξελίξεις. Εύλογα δημιουργείται η εντύπωση ότι το Υπουργείο Παιδείας θεωρεί ότι τα ΕΠΑΛ, και ιδιαίτερα τα ΕΠΑΛ Χαλανδρίου, είναι σχολεία υποδεέστερα των Γενικών Λυκείων. Παρ’ όλες τις αντιξοότητες, και το 2ο και το 3ο ΕΠΑΛ Χαλανδρίου είναι σχολεία με πολλαπλές επιτυχίες στην Τριτοβάθμια Εκπαίδευση, ανοικτά στην κοινωνία, με πλούσιο έργο και ποικίλες δράσεις σε περιβαλλοντικά και πολιτιστικά προγράμματα, που πραγματοποιούνται με μεγάλη προσπάθεια από τους Εκπαιδευτικούς. Γεγονός το οποίο αποδεικνύει ότι τα Επαγγελματικά Λύκεια της πόλης μας δεν υστερούν σε τίποτα έναντι των υπολοίπων σχολείων. Θα περιμέναμε από το Υπουργείο Παιδείας να αναγνωρίσει το έργο που επιτελούν, να τα στηρίζει στην προσπάθεια που κάνουν και να τα ενδυναμώσει, όχι να τα συρρικνώνει χρόνο με τον χρόνο. Εάν ο μακροπρόθεσμος στόχος του Υπουργείου, μέσω της συνεχούς αποδυνάμωσης των 2ου &amp; 3ου ΕΠΑΛ Χαλανδρίου, είναι να τα «θυσιάσει» στο βωμό του οικονομικού κόστους, να τα συγχωνεύσει ή να τα καταργήσει, θα σημαίνει ότι δεν ενδιαφέρεται για την προαγωγή της δημόσιας επαγγελματικής εκπαίδευσης, αλλά επιλέγει να ενισχύσει τα ιδιωτικά εκπαιδευτήρια, και τότε, θα βρει τους γονείς αντίθετους. Για τους ανωτέρω λόγους, ζητούμε, όχι μόνο να επαναφέρετε τους τομείς Υγείας και Οικονομίας και στα δύο σχολεία, αλλά επιπλέον:&amp;nbsp; 1. να επαναφέρετε τους Τομείς που καταργήθηκαν τα προηγούμενα χρόνια, 2. να ενισχυθούν και με άλλους τομείς της επαγγελματικής εκπαίδευσης, 3. να αυξήσετε την χρηματοδότηση των σχολείων ώστε να καλύπτεται το σύνολο του εξοπλισμού και των αναλωσίμων που απαιτούνται για την άρτια λειτουργία των Εργαστηρίων, και 4. να εγκρίνετε τα αιτήματα των σχολείων για ολιγομελή τμήματα. Κύριε Υπουργέ,&amp;nbsp; Θεωρούμε πως θα δείτε θετικά τους προβληματισμούς μας για το μέλλον της επαγγελματικής εκπαίδευσης στο Δήμο μας και ειδικότερα θα επανεξετάσετε άμεσα την πρόσφατη απόφαση του «ακρωτηριασμού» από τομείς και ειδικότητες του 2ου &amp; 3ου ΕΠΑΛ. Σας ευχαριστούμε εκ των προτέρων και προσδοκούμε στην άμεση επίλυση των θεμάτων. Για το Δ.Σ. της Ένωσης Συλλόγων Γονέων Μαθητών Δήμου Χαλανδρίου Η ΠρόεδροςΣταυρούλα Πετράκου Ο ΓραμματέαςΔημήτρης Βασιλάκης Χαλάνδρι, 1 Αυγούστου 2018 &amp;nbsp;
