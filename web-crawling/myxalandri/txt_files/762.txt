Title:
Χάρης Ρώμας: Απολογισμός για το “Πεύκο Πολίτη”
Description:
Με ανακοίνωσή του ο υποψήφιος δήμαρχος Χαλανδρίου Χάρης Ρώμας, κάνει απολογισμό για το «Πεύκο Πολίτη»:  Η σημαντικότερη ανταμοιβή μετά την δημοσίευση σε ΦΕΚ της απόφασης έγκρισης της πολεοδομικής μελέτης «Ζώνη Δουκίσσης Πλακεντίας-Πεύκο Πολίτη» είναι ότι έχω την συνείδησή μου καθαρή ξέροντας ότι έπραξα ό,τι είναι δυνατόν για να ξεμπλοκάρει και να προχωρήσει γοργά ένα τεράστιο πρόβλημα δημοτών του Χαλανδρίου που σέρνοταν επί σχεδόν πενήντα χρόνια! Παράλληλα συγκινήθηκα από τα πολλά τηλεφωνήματα δημοτών που ήθελαν να με ευχαριστήσουν διά ζώσης. Κάποιους εξ αυτών τους συνάντησα κιόλας. Επίσης ήταν τουλάχιστον κολακευτικό ότι μου τηλεφώνησαν ΟΛΟΙ οι άνθρωποι με τους οποίους συναγωνίστηκα, για να με συγχαρούν. Από τους συνεργάτες μηχανικούς και τοπογράφους της Περιφέρειας Αττικής μέχρι τον Γενικό Γραμματέα του υπουργείου, τον νομικό σύμβουλο, τον Υφυπουργό και τον Αντιπρόεδρο του Συμβουλίου της Επικρατείας. Όχι, δεν περιμένω &quot;ευχαριστώ&quot; από τους πολιτικούς μου αντιπάλους. Εγώ τους δίνω συγχαρητήρια για τον δικό τους αγώνα και αφήνω στην κρίση των δημοτών τις ειρωνείες τους και τις χυδαιότητες των τρολ τους. Να επισημάνω επίσης, ΓΙΑ ΝΑ ΤΕΛΕΙΩΝΟΥΜΕ ΜΕ ΤΙΣ ΙΔΕΟΛΗΨΙΕΣ, ότι στην πανηγυρική ανάρτηση του Δημάρχου διατυπώνεται ένα λάθος σε σχέση με τις επιπλέον εισφορές που πιστεύει ότι θα πληρώσουν οι ιδιοκτήτες λόγω των «κακών ιμπεριαλιστών». ΑΠΟ ΠΟΥΘΕΝΑ ΔΕΝ ΠΡΟΚΥΠΤΕΙ ΟΤΙ ΛΟΓΩ ΤΗΣ ΕΞΑΙΡΕΣΗΣ ΑΠΟ ΤΟ ΠΟΛΕΟΔΟΜΙΚΟ ΣΧΕΔΙΟ ΤΟΥ ΑΜΕΡΙΚΑΝΙΚΟΥ ΚΟΛΛΕΓΙΟΥ ACS ΘΑ ΕΠΙΒΑΡΥΝΘΟΥΝ ΕΠΙΠΛΕΟΝ ΟΙ ΙΔΙΟΚΤΗΤΕΣ. Δεν προκύπτει ούτε από το ΦΕΚ ούτε από την νομοθεσία. Η πράξη εφαρμογής που ακολουθεί την μελέτη ένταξης θα καθορίσει τα ποσοστά εισφορών και τους υπόχρεους καταβολής όπως ακριβώς προβλέπεται από τον νόμο. Το Χαλάνδρι του μέλλοντος μας είναι μπροστά και περιλαμβάνει βέβαια την πλήρη αξιοποίηση της μέχρι πρότινος εκτός σχεδίου περιοχής των 1300 στεμμάτων που θα την κάνουμε αντάξια των Χαλανδραίων πολιτών! Όσο για τα 30 στρέμματα που παραχώρησε το Υπουργείο οικονομικών στον Δήμο Χαλανδρίου για σαράντα χρόνια, ήδη έκανα μία εκτενή συνομιλία με τον μέχρι πρότινος (και πιθανώς μελλοντικό) Υπουργό οικονομικών, Χρήστο Σταϊκούρα, για να μετατρέψουμε τα σαράντα χρόνια σε πενήντα ή εξήντα ούτως ώστε άτυπα να κατοχυρώνεται ακόμη περισσότερο η παντοτινή χρήση από τον δήμο μας. Βέβαια, μένει να δούμε και το θέμα του όμορου καταυλισμού των Ρομά, γιατί, εκτός του ότι τα οικόπεδα είναι καταπατημένα, είναι επιεικώς απαράδεκτο να υφίσταται παραγκούπολη εν μέσω αστικού ιστού. Το Χαλάνδρι ξεκίνησε το ταξίδι του προς το άπλετο φως! Χάρης ΡώμαςΕπικεφαλής του Δημοτικού συνδυασμού:«ΧΑΛΑΝΔΡΙ ΣΤΟ ΦΩΣ»Υποψήφιος Δήμαρχος Χαλανδρίου   Διαβάστε σχετικά: “Πεύκο Πολίτη”: Εκδόθηκε το ΦΕΚ έγκρισης της Πολεοδομικής Μελέτης για την ένταξη στο Σχέδιο Πόλης  
