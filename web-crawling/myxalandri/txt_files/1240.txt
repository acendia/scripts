Title:
Με αρκετές εναλλαγές ο καιρός, τη νέα εβδομάδα, στο Χαλάνδρι
Description:
30 τόνοι νερού ανά στρέμμα γης, έπεσαν τη νύχτα της περασμένης Παρασκευής προς τα ξημερώματα του Σαββάτου, στην περιοχή του Χαλανδρίου κατά τη διάρκεια της πολύωρης ισχυρής βροχόπτωσης. Παρά τη μεγάλη διάρκειά τους, τα φαινόμενα δεν είχαν πολύ μεγάλη ένταση για μεγάλα χρονικά διαστήματα, οπότε και τα πλημμυρικά φαινόμενα που εκδηλώθηκαν ήταν περιορισμένης έκτασης. Η νέα εβδομάδα, προβλέπεται να κυλήσει με αρκετές εναλλαγές. Ενδεχόμενο παροδικών βροχών διαμορφώνεται, κυρίως τα ξημερώματα της Τρίτης, ενώ, αντίθετα, την Τετάρτη προβλέπονται μεγάλα διαστήματα με ανοιχτό καιρό. Παράλληλα, οι βόρειοι άνεμοι θα εξασθενίσουν και η θερμοκρασία θα σημειώσει άνοδο. Η Πέμπτη, προβλέπεται να κυλήσει με &quot;χειμωνιάτικες&quot; συνθήκες, ισχυρούς βοριάδες και αισθητή πτώση της θερμοκρασίας, ενώ δεν αποκλείεται να σημειωθούν παροδικές βροχές και χιονοπτώσεις στην Πάρνηθα και την Πεντέλη. Την Παρασκευή και το Σάββατο, προβλέπεται να επικρατήσουν γενικά ήπιες συνθήκες, οι άνεμοι να εξασθενίσουν και η θερμοκρασία να σημειώσει άνοδο. Μεταβολή του καιρού με συννεφιά, βροχές και, σταδιακά, χιονοπτώσεις σε ορεινά και ημιορεινά τμήματα, γύρω από το λεκανοπέδιο της Αθήνας, είναι πιθανό να σημειωθεί από το βράδυ του Σαββάτου και κυρίως την Κυριακή και τη Δευτέρα. Καλή εβδομάδα!&amp;nbsp; Γεώργιος ΠαπακωστόπουλοςΣυντονιστής προγνώσεων καιρού - SiMeteo.gr &amp;nbsp;
