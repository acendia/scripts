Title:
“Χαλάνδρι Ορίζοντας 2023”: Απαιτείται ουσιαστική αντιπαράθεση με στόχο την επίλυση των μεγάλων προβλημάτων και
Description:
Ανακοίνωση της δημοτικής παράταξης “Χαλάνδρι Ορίζοντας 2023” σχετικά με την ανάγκη ουσιαστικής αντιπαράθεσης με στόχο την επίλυση των μεγάλων προβλημάτων και αστοχιών: Στην προχθεσινή σύντομη νεροποντή προέκυψαν σοβαρά προβλήματα με αστοχίες των οδοστρωμάτων σε δρόμους του Χαλανδρίου, όπως στην οδό Φιλικής Εταιρείας. Είναι ευθύνη της Δημοτικής Αρχής των 8 ετών να αποκατασταθούν άμεσα, λόγω της μεγάλης επικινδυνότητας και ανασφάλειας που προκαλούν. Είναι προβλήματα που προκύπτουν σταθερά μετά από τέτοια καιρικά φαινόμενα στο Χαλάνδρι. Για το λόγο αυτό το θέμα της αναβάθμισης των οδοστρωμάτων και των δρόμων του Χαλανδρίου είναι κορυφαίο και 1ης προτεραιότητας για την δημοτική μας παράταξη. Ήδη στα 3 χρόνια θητείας μας στο δημοτικό συμβούλιο έχουμε θέσει πολλές φορές το ζήτημα, με κατάλληλες προτάσεις και στήριξη των θετικών δράσεων όπως τις νέες ασφαλτοστρώσεις κλπ. Επίσης τόσο στο πρόγραμμα που παρουσιάσαμε το 2019 όσο και στο πρόγραμμα μας για τις δημοτικές εκλογές του 2023 οι οδικές υποδομές είναι ζήτημα 1ης προτεραιότητας. Απαιτούνται νέες επενδύσεις με σχέδιο για την αναβάθμιση των οδοστρωμάτων και οδικών υποδομών του Δήμου μας και στην νέα δημοτική περίοδο άμεσα θα τα υλοποιήσουμε. ΦΩΤΟ: ΑΣΤΟΧΙΑ ΟΔΟΣΤΡΩΜΑΤΟΣ ΟΔΟΣ ΦΙΛΙΚΗΣ ΕΤΑΙΡΕΙΑΣ  Η ουσία της Δημοτικής διοίκησης και των παρεμβάσεων της αντιπολίτευσης είναι η επίλυση των σημαντικών ζητημάτων του Δήμου και των πολιτών, ειδικά αυτών που επηρεάζουν άμεσα και πρακτικά την ποιότητα ζωής. Για αυτό προκαλεί εντύπωση τόσο η στάση της πολυετούς Δημοτικής Αρχής να αποδέχεται ελάχιστες ευθύνες για εμφανείς αστοχίες και διαχρονικά ζητήματα που έπρεπε να έχει λύσει η βελτιώσει σημαντικά στα 8 έτη διακυβέρνησης της, όσο και οι επαναλαμβανόμενες άστοχες αντιπολιτευτικές παρεμβάσεις με λογική θεαθήναι, ανούσιας δημοσιότητας και παλαιοκομματικού τύπου. Κουραστικές αντιπαραθέσεις, με τα προβλήματα των πολιτών ανεπίλυτα και τις ευθύνες να αλληλόμετατίθενται. Εμείς ως υπεύθυνη σοβαρή δημοτική παράταξη και κίνηση πολιτών στη ζώσα κοινωνία, πράττουμε στα 3 έτη ενεργής παρουσίας μας με γνώμονα την ουσία, γνώση και επίλυση των προβλημάτων. Πιστεύουμε ότι το Χαλάνδρι και οι πολίτες του αξίζουν και μπορούν καλύτερα. Οι παρεμβάσεις της δημοτικής μας ομάδας είναι πυκνές και με εμπεριστατωμένα επιχειρήματα καθημερινά στην πραγματική κοινωνία του Χαλανδρίου και θεσμικά στα όργανα του Δήμου (Δημοτικό Συμβούλιο, Επιτροπές, κλπ.). Για αυτό είμαστε η μοναδική αξιόπιστη εναλλακτική δημοτική πρόταση διοίκησης με νέα νοοτροπία, συσπείρωση ευρύτερων δυνάμεων, μελετημένες προτάσεις και αποτελεσματικότητα. Προχωράμε δυνατά πάντα για το συμφέρον του Δήμου Χαλανδρίου και των συμπολιτών μας. Εκ μέρους της δημοτικής μας παράταξης ΧΑΛΑΝΔΡΙ ΟΡΙΖΟΝΤΑΣ 2023,Μάνος ΚρανίδηςΔημοτικός Σύμβουλος-Επικεφαλής-Υποψήφιος Δήμαρχος  
