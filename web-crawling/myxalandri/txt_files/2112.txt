Title:
Δήμος Χαλανδρίου: Διαβούλευση για το Τοπικό Σχέδιο Διαχείρισης Στερεών Αποβλήτων
Description:
Στο πλαίσιο της υποχρέωσης του Δήμου Χαλανδρίου να αναθεωρήσει το Τοπικό Σχέδιο Διαχείρισης Στερεών Αποβλήτων που είχε εκπονηθεί το 2015 και σε συνεργασία με την Περιφέρεια Αττικής εκπονήθηκε μελέτη που αφορούσε αυτή την αναθεώρηση που χρηματοδοτήθηκε από κοινοτικούς πόρους τα παραδοτέα της οποίας δημοσιοποιεί ο Δήμος Χαλανδρίου. Η κοινή διαδικασία που ορίστηκε για όλους τους δήμους αφορούσε σε μελέτη με 4 παραδοτέα (περιγραφή υφιστάμενης κατάστασης, δράσεις βιοαποβλήτων, προτάσεις δράσεων και απολογιστική έκθεση συμβούλου). Οι ενδιαφερόμενοι μπορούν να δουν τα τοπικά σχέδια παρακάτω: Σχέδιο 1 Σχέδιο 2 Σχέδιο 3 Σχέδιο 4 Το σύνολο της εργασίας του συμβούλου θα βρίσκεται σε διαβούλευση μέχρι και τη Δευτέρα 13/12/2021 στις 14:00. Για οποιαδήποτε παρατήρηση - ερώτηση - προσθήκη παρακαλούνται οι ενδιαφερόμενοι να στείλουν επιστολές ηλεκτρονικά στην ηλεκτρονική διεύθυνση της Διεύθυνσης Διαχείρισης Απορριμμάτων και Ανακύκλωσης: diaxeirisi.apor-anak@halandri.gr Τις επόμενες ημέρες θα υπάρξει πρόγραμμα επαφών με τις δημοτικές παρατάξεις, τους φορείς και τους κατοίκους της πόλης για να οργανωθεί η συζήτηση πάνω στην αναθεώρηση του ΤΣΔΣΑ, πριν την όποια απόφαση του Συλλογικού Οργάνου.
