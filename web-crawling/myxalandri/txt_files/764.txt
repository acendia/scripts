Title:
Απόδραση κρατούμενου από το Αστυνομικό Τμήμα Χαλανδρίου - Σε συναγερμό η ΕΛ.ΑΣ.
Description:
Σε συναγερμό τέθηκαν οι Αρχές, καθώς κρατούμενος φέρεται να απέδρασε από το Αστυνομικό Τμήμα Χαλανδρίου. «Σαφάρι» της ΕΛΑΣ στη γύρω περιοχή, ερευνώνται οι συνθήκες κάτω από τις οποίες διέλαθε της προσοχής των αστυνομικών. Απόδραση κρατουμένου έγινε το μεσημέρι της Τρίτης (30/5) από το Αστυνομικό Τμήμα του Χαλανδρίου κι αμέσως σήμανε συναγερμός στην Αμεση Δράση. Πρόκειται για έναν νεαρό ρομά (σ.σ.: γεννηθέντας το 1996), ο οποίος συνελήφθη καθώς σε βάρος του εκκρεμούσαν δικαστικές αποφάσεις. Σύμφωνα με πληροφορίες του iefimerida.gr, ο κρατούμενος, διέλαθε της προσοχής των αστυνομικών, κάτω από συνθήκες που ερευνώνται από την αρμόδια υπηρεσία της ΕΛΑΣ και κατάφερε να βγει στο δρόμο πηδώντας από παράθυρο του πρώτου ορόφου. Φέρεται να ζήτησε να πάει στην τουαλέτα και βρήκε τρόπο να δραπετεύσει. Έκτοτε αναζητείται και υπάρχει μεγάλη κινητοποίηση των Αρχών για τον εντοπισμό και τη σύλληψή του. Πηγή: www.iefimerida.gr
