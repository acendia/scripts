Title:
“Χαλάνδρι σε Δράση”: Συνάντηση με στελέχη των Υπηρεσιών του Δήμου Χαλανδρίου για πασχαλινές ευχές
Description:
Τα στελέχη της δημοτικής παράταξης «Χαλάνδρι σε Δράση» συναντήθηκαν την Μ. Τρίτη 19 Απριλίου με τα στελέχη των Υπηρεσιών του Δήμου Χαλανδρίου. Στις συναντήσεις αυτές αντάλλαξαν ευχές για το Πάσχα αλλά και συζήτησαν για τα θέματα που τους απασχολούν ως εργαζόμενους καθώς και για θέματα που σχετίζονται με την εύρυθμη λειτουργία των Υπηρεσιών. Όπως χαρακτηριστικά τόνισε η υποψήφια δήμαρχος της παράταξης κ. Κρίστη Αγαπητού: «Ό,τι και να σχεδιάζουμε για το μέλλον του Δήμου, όποιες καλές ιδέες και εάν έχουμε, όποιο πρόγραμμα και να εκπονήσουμε, η επιτυχία μιας Δημοτικής Αρχής στηρίζεται στην άψογη συνεργασία με τα στελέχη των Υπηρεσιών του Δήμου και στην αποτελεσματική λειτουργία των Υπηρεσιών του. Στον Δήμο Χαλανδρίου έχουμε ικανότατα στελέχη που μπορούν πραγματικά να κάνουν τη διαφορά. Αρκεί να έχουν τα εργαλεία και τη συνεργασία με τη Δημοτική Αρχή που χρειάζονται. Ως παράταξη θα είμαστε δίπλα στους εργαζόμενους του Δήμου και μαζί θα δημιουργήσουμε έναν Δήμο αποτελεσματικό, σύγχρονο, πραγματικά φιλικό στους δημότες και τις ανάγκες τους».  
