Title:
Περιφέρεια Αττικής: «Είμαστε διαρκώς στο Χαλάνδρι, από την πρώτη στιγμή της κακοκαιρίας»
Description:
Την ακόλουθη ανακοίνωση εξέδωσε η Περιφέρεια Αττικής, αναφέροντας ότι «ήταν διαρκώς στο Χαλάνδρι, από την πρώτη στιγμή της κακοκαιρίας»: Μια εβδομάδα μετά τα ακραία καιρικά φαινόμενα από την κακοκαιρία ΕΛΠΙΔΑ, προτεραιότητα όλων μας είναι η αποκατάσταση των συνεπειών που προκάλεσε, κι όχι η αντιπαράθεσή μας με τους Δημάρχους της Αττικής. Αντιλαμβανόμαστε ότι η κατάσταση στον Δήμο Χαλανδρίου ήταν και παραμένει δύσκολη. Το γνωρίζουμε γιατί είμαστε, ως Περιφέρεια Αττικής, διαρκώς εκεί όλες αυτές τις ημέρες, αλλά και γιατί παρακολουθούμε με προσοχή τις απόψεις των πολιτών του Χαλανδρίου στα τοπικά μέσα και τα social media. Αυτές οι δυσκολίες όμως σε καμία περίπτωση δεν δικαιολογούν σε βουλευτές της αξιωματικής αντιπολίτευσης να τις χρησιμοποιούν σε μικροκομματικές αντιπαραθέσεις, για την εξυπηρέτηση κομματικών σκοπιμοτήτων. Ούτε επιτρέπεται στη Δημοτική Αρχή να υπηρετεί αυτά τα κομματικά αφηγήματα, σε βάρος της αλήθειας, χρησιμοποιώντας τα μάλιστα και ως άλλοθι και για τις δικές της αδυναμίες στη διαχείριση του φαινομένου. Ο Δήμος Χαλανδρίου δεν πρέπει &quot;να γίνει ουρά&quot; κανενός κόμματος. Σε αυτή την προσπάθεια είμαστε μαζί, Περιφέρεια και Δήμος, όσο κι αν θέλουν κάποιοι να υποστηρίζουν το αφήγημα της απουσίας της Περιφέρειας από την πόλη γιατί αυτό πιστεύουν ότι τους εξυπηρετεί. Στα όρια του Δήμου Χαλανδρίου, από τη Μεσογείων και την Κηφισίας, ως και τους δρόμους της Παπανικολή, Παλαιολόγου, Εθνικής Αντιστάσεως, Πεντέλης, Αναπαύσεως, Παπανδρέου και Αγίας Παρασκευής, τα μηχανήματα της Περιφέρειας Αττικής έδιναν από τις πρώτες ώρες της κακοκαιρίας τη μάχη για τον εκχιονισμό των δρόμων. Μέχρι χθες τα ξημερώματα άλλωστε, τα συνεργεία μας έριχναν αλάτι στους δρόμους αρμοδιότητάς μας. Κι εφόσον μας ζητηθεί από τη Δημοτική Αρχή, θα συμβάλλουμε και στην προσπάθειά της να καταστήσουν το Χαλάνδρι στο σύνολό του, ξανά λειτουργικό. Διαβάστε σχετικά: Δήμος Χαλανδρίου: Τερατώδη ψέματα της Περιφέρειας για τη ...βοήθεια με τα χιόνια στο Χαλάνδρι    
