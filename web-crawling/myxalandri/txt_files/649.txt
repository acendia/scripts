Title:
Πώς θα κινηθούν τα Μέσα Μαζικής Μεταφοράς την Πρωτομαγιά
Description:
Λόγω στάσης εργασίας εργαζομένων για την εργατική Πρωτομαγιά, την Τρίτη 1η Μαΐου 2018, στη γραμμή 1 του Μετρό (Ηλεκτρικός) δεν θα υπάρχει κυκλοφορία συρμών, από την έναρξη της λειτουργίας έως τις 8:00 το πρωί. Στις γραμμές 2 και 3 του Μετρό δεν θα υπάρχει κυκλοφορία συρμών από την έναρξη της λειτουργίας έως τις 9:00 το πρωί και από τις 6:00 το απόγευμα έως τη λήξη της κυκλοφορίας και στο ΤΡΑΜ από την έναρξη της λειτουργίας έως τις 6:00 το πρωί. Επίσης λόγω 24ωρης απεργίας της Πανελλήνιας Ομοσπονδίας Σιδηροδρομικών δεν θα πραγματοποιούνται δρομολόγια στο τμήμα Δουκ. Πλακεντίας-Αεροδρόμιο. Επιβάτες με προορισμό το Αεροδρόμιο μπορούν να εξυπηρετούνται μέσω των λεωφορειακών γραμμών Χ95 από το Σύνταγμα και Χ97 από το Ελληνικό.&amp;nbsp; Οι εργαζόμενοι στα Τρόλεϊ θα πραγματοποιήσουν 24ωρη απεργία. Τα Λεωφορεία θα κινούνται από τις 09:00 έως τις 21:00.&amp;nbsp; Ματαιώσεις δρομολογίων της ΤΡΑΙΝΟΣΕ την ημέρα της Εργατικής Πρωτομαγιάς Η Πανελληνία Ομοσπονδία Σιδηροδρομικών (Π.Ο.Σ.) θα συμμετέχει την Τρίτη 1 Μαΐου 2018 στην 24ωρη απεργία, που έχει εξαγγείλει η ΓΣΕΕ, για την ημέρα της Εργατικής Πρωτομαγιάς και με διάρκεια από τα μεσάνυχτα της Δευτέρας έως τα μεσάνυχτα της Τρίτης. Λόγω της απεργίας θα ματαιωθούν τα βραδινά δρομολόγια της Δευτέρας 30/04/2018 στον άξονα Αθήνα - Θεσσαλονίκη (που έχουν ώρα αναχώρησης τα μεσάνυχτα) και όλα τα σιδηροδρομικά δρομολόγια σε όλο δίκτυο της ΤΡΑΙΝΟΣΕ συμπεριλαμβανομένου του Προαστιακού και των τουριστικών δρομολογίων την Τρίτη 01/05/2018. Σημειώνεται ότι οι βραδινές αμαξοστοιχίες 600 και 601 από Αθήνα και Θεσσαλονίκη αντίστοιχα (Τρίτη μεσάνυχτα προς Τετάρτη), θα κυκλοφορήσουν κανονικά μετά τη λήξη της απεργίας. &amp;nbsp;
