Title:
Ορκωμοσία της νέας δημοτικής συμβούλου Δήμητρας Θέου από την παράταξη “Χαλάνδρι Ορίζοντας 2023”
Description:
Τη νέα σύνθεση της Δημοτικής Ομάδας “Χαλάνδρι Ορίζοντας 2023” ανακοινώνει ο επικεφαλής Μάνος Κρανίδης: Η δημοτική παράταξή μας ανακοινώνει την τακτική της ανανέωση στο Δημοτικό Συμβούλιο, με την ορκωμοσία της κ. Δήμητρας Θέου, μάχιμη έμπορο και επαγγελματία και μέλος του Δ.Σ. του Εμπορικού Συλλόγου. Καλορίζικη, σιδεροκέφαλη και καλή Θητεία. Αναλαμβάνει καθήκοντα στη θέση του κ. Δήμου Ντικούδη. Ο Δήμος έχει αναλάβει πολύ σημαντικές και υψηλής ευθύνης υποχρεώσεις στην Ελληνική Ομοσπονδία Καλαθοσφαίρισης και σε όλες τις εθνικές μας ομάδες. Μια κρίσιμη προσπάθεια για τον ελληνικό αθλητισμό που η δημοτική ομάδα και κίνημα πολιτών μας θα στηρίξει με κάθε τρόπο. Ευχαριστούμε θερμά τον Δήμο για την σημαντική παρουσία και συμμετοχή του στην ομάδα μας. Μια ενεργή παρουσία του, η οποία συνεχίζεται ουσιαστικά στο κίνημα πολιτών μας για ένα καλύτερο Χαλάνδρι και ένα νέο Ορίζοντα το 2023. Πάμε όλοι μαζί δυνατά, μια ομάδα που συνεχώς διευρύνεται, για ένα Χαλάνδρι κορυφαίας ποιότητας ζωής! Μάνος ΚρανίδηςΕπικεφαλής “Χαλάνδρι Ορίζοντας 2023”Υποψήφιος Δήμαρχος Χαλανδρίου
