Title:
Προσοχή! Επιτήδειοι παριστάνουν εργαζόμενους της υπηρεσίας Καθαριότητας του Δήμου Χαλανδρίου
Description:
Μήνυση κατά αγνώστων καταθέτει ο Δήμος Χαλανδρίου, μετά τα περιστατικά που κατήγγειλαν συμπολίτες μας, ότι επιτήδειοι φορώντας κίτρινα γιλέκα που γράφουν «Δήμος Χαλανδρίου», παριστάνουν τους εργαζόμενους στην υπηρεσία Καθαριότητας και ζητούν πασχαλινό δώρο, πηγαίνοντας πόρτα-πόρτα σε σπίτια του Χαλανδρίου. Ο Δήμος Χαλανδρίου ενημερώνει τους πολίτες ότι πρόκειται για απάτη! Το δίδυμο ενός άνδρα γύρω στα 50 και μιας ξανθιάς γυναίκας, όπως τους περιέγραψαν οι πολίτες που έκαναν την καταγγελία, ΔΕΝ ΕΙΝΑΙ ΥΠΑΛΛΗΛΟΙ της υπηρεσίας Καθαριότητας του Δήμου. Το τηλέφωνο, δε, 2106815251, το οποίο αναγράφεται στην ευχετήρια κάρτα που μοιράζουν, δεν υφίσταται. «Παρακαλούνται οι πολίτες να είναι ιδιαίτερα προσεκτικοί», σημειώνει ο Δήμος Χαλανδρίου στην ανακοίνωσή του.
