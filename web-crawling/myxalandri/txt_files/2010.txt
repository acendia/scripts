Title:
ΕΜΥ: Επιδείνωση του καιρού με χιόνια στην Αττική
Description:
Σύμφωνα με Έκτακτο Δελτίο Επιδείνωσης Καιρού που εξέδωσε σήμερα Kυριακή 06-01-2019 η Εθνική Μετεωρολογική Υπηρεσία, νέα επιδείνωση θα παρουσιάσει ο καιρός τη Δευτέρα 07-01-2019 και την Τρίτη 08-01-2019, με κύρια χαρακτηριστικά τις χαμηλές θερμοκρασίες, τις κατά τόπους πυκνές χιονοπτώσεις, τις σποραδικές καταιγίδες στις νότιες θαλάσσιες και παραθαλάσσιες περιοχές και τους θυελλώδεις βόρειους ανέμους στα πελάγη. Πιο αναλυτικά: Α] Πολύ ισχυρός παγετός θα σημειωθεί τη Δευτέρα (07-01-2019) και την Τρίτη (08-01-2019) κατά τόπους στα κεντρικά και βόρεια ηπειρωτικά, ο oποίος σε περιοχές της Δυτικής και Κεντρικής Μακεδονίας αναμένεται να είναι κατά τόπους ολικός. Β] Χιονοπτώσεις κατά τόπους πυκνές θα σημειωθούν από το μεσημέρι της Δευτέρας (07-01-2019) στη Χαλκιδική, τις Σποράδες, την Εύβοια και από το βράδυ της Δευτέρας (07-01-2019) στην Ανατολική Στερεά (συμπεριλαμβανομένης της Αττικής κυρίως Ανατολικής και Βόρειας), καθώς και σε ορεινές - ημιορεινές περιοχές της Ανατολικής και Κεντρικής Πελοποννήσου (ενδεικτικό υψόμετρο 300 μέτρα), οι οποίες την Τρίτη (08-01-2019) αρχικά στα βόρεια και από το μεσημέρι και στα υπόλοιπα βαθμιαία θα εξασθενήσουν. Πρόγνωση καιρού για την ΑΤΤΙΚΗ που εκδόθηκε από την Ε.Μ.Υ. την Κυριακή 06-01-2019 στις 18:00:&amp;nbsp; ΚΑΙΡΟΣ: Νεφώσεις με τοπικές βροχές ή χιονόνερο και τοπικές χιονοπτώσεις αρχικά στα ορεινά και βαθμιαία και σε περιοχές με χαμηλότερο υψόμετρο. Πιθανότητα μεμονομένων καταιγίδων κυρίως το απόγευμα. Από το βράδυ οι χιονοπτώσεις κυρίως στα ανατολικά και βόρεια θα πυκνώσουν. ΑΝΕΜΟΙ: Από βόρειες διευθύνσεις 4 με 6 και βαθμιαία τοπικά 7 μποφόρ. ΘΕΡΜΟΚΡΑΣΙΑ: Από -02 (μείον 02) έως 06 βαθμούς Κελσίου. Στα βόρεια 2 με 3 βαθμούς χαμηλότερη. &amp;nbsp;
