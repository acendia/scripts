Title:
“Χαλάνδρι σε Δράση”: Γιατί ακυρώθηκαν τα «Ευριπίδεια 2022»;
Description:
Ανακοίνωση της δημοτικής παράταξης “Χαλάνδρι σε Δράση” σχετικά με την ακύρωση των μαθητικών αγώνων στίβου «Ευριπίδεια 2022»:  «Λόγω αιφνίδιου τεχνικού κωλύματος» και χωρίς καμία περαιτέρω ενημέρωση, ο Δήμος Χαλανδρίου, ακύρωσε μία από τις πιο σημαντικές μαθητικές διοργανώσεις της πόλης μας. Ο λόγος, για τους μαθητικούς αγώνες στίβου «Ευριπίδεια 2022», που πραγματοποιούνται από το 2005 -μοναδική εξαίρεση τη διετία της πανδημίας- και αποτελούν θεσμό για το Χαλάνδρι, αφού εκατοντάδες παιδιά και γονείς συγκεντρώνονται στο αθλητικό κέντρο «Νίκος Πέρκιζας», όπου και πραγματοποιείται κυριολεκτικά μια γιορτή για τον αθλητισμό της πόλης μας. Τα ερωτήματα για τη διοίκηση του κου Ρούσσου είναι τα εξής: Ποιο ήταν το «αιφνίδιο κώλυμα», που οδήγησε στην ακύρωση των φετινών «Ευριπιδείων»; Τι άλλαξε μέσα σε λίγες μέρες, κι’ αφού οι διευθύνσεις των σχολείων είχαν ενημερωθεί, ώστε οι ενδιαφερόμενοι μαθητές να δηλώσουν συμμετοχή, τελικά οδηγηθήκαμε στη ματαίωση της διοργάνωσης; Ο κ. Ρούσσος ας πάψει επιτέλους να αντιμετωπίζει το Χαλάνδρι σαν τσιφλίκι του, όπου δεν δίνει λογαριασμό για τίποτε και σε κανέναν. Η πόλη μας αξίζει κάτι (πολύ) καλύτερο και πλησιάζει γοργά αυτή η ώρα...  
