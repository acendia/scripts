Title:
10+1 παραλίες στην Αττική: Πού θα κάνετε τις βουτιές σας; (βίντεο)
Description:
Είμαστε στην καρδιά του καλοκαιριού, Σαββατοκύριακο είναι μπροστά μας, ο υδράργυρος έχει χτυπήσει κόκκινο και μια βουτιά στην παραλία, επιβάλλεται! Όσοι λοιπόν δεν είμαστε διακοπές ή δεν μπορούμε να φύγουμε έστω για το Σαββατοκύριακο, μπορούμε όμως να απολαύσουμε το μπάνιο μας σε μια από τις πολλές και εξαιρετικές παραλίες της Αττικής. Γιατί ποιος λέει ότι το καλοκαίρι στην πόλη δεν μπορεί να περάσει υπέροχα; Γι&#039; αυτό τον λόγο το travelstyle.gr συγκέντρωσε 11 παραλίες της Αττικής για να κάνετε το μπάνιο σας για κάθε γούστο και διάθεση... δημοφιλείς, άγνωστες, κρυμμένες, με πολύ κόσμο, ερημικές, πιο κοντινές ή περισσότερο απομακρυσμένες, ό,τι ψάχνει ο καθένας! Πόρτο Ράφτη Οι προτάσεις μας για το Πόρτο Ράφτη είναι: Ερωτοσπηλιά, Αγ. Μαρίνα, Άγ. Σπυρίδωνας, Αυλάκι. Όλες οι παραλίες είναι κατάλληλες και καθαρές. Θα συναντήσετε έναν μικρό κόλπο με σπηλιές και αμμουδιά. Κυρίως στην Αγία Μαρίνα είναι εξαιρετικά τα νερά. Info: Απόσταση από το κέντρο της Αθήνας: 43,3 χλμ., 52 λεπτά με το αυτοκίνητο https://www.youtube.com/watch?v=cJKx7pEq-6s&amp;amp;t=4s Σχινιάς Ο Σχινιάς ή Σχοινιάς είναι παραθαλάσσια περιοχή της βορειοανατολικής Αττικής και μικρός οικισμός. Βρίσκεται στο βορειοανατολικό άκρο του κάμπου του Μαραθώνα, στην παράκτια ζώνη, και διαθέτει μία από τις μεγαλύτερες παραλίες της Αττικής. Πρόκειται για μια μαγευτική παραλία καθώς βρίσκεται κυριολεκτικά στην άκρη ενός κατάφυτου πευκοδάσους, του οποίου τα δέντρα φθάνουν έως τα καταγάλανα νερά της. Info: Απόσταση από το κέντρο της Αθήνας: 43 χλμ., 40 λεπτά με το αυτοκίνητο https://www.youtube.com/watch?v=5nyF7YeaLkM Μικρή Χαμολιά Πρόκειται «ίσως την ομορφότερη κρυφή παραλία» της Αττικής, που δεν είναι άλλη από την «Μικρή Χαμολιά» στο Πόρτο Ράφτη. Η παραλία που θα σας παρουσιάσουμε δεν βρίσκεται και πολύ μακριά από την Αττική! Μόλις σε 40 λεπτά μπορείτε να φτάσετε εκεί! Ο “κρυμμένος” παράδεισος για πολλούς δεν είναι γνωστός! Αν πάτε εκεί αμέσως θα γαληνέψει η ψυχή σας! Ένας σωστός ταξιδιώτης δεν πρέπει να πηγαίνει μόνο εκεί που πάνε όλοι αλλά εκεί που θέλει εκείνος! Οι παραλίες του θα σας μαγέψουν! Πετάμε πάνω από τη Βραυρώνα Αττικής, νότια της Αρτέμιδας, έναν τόπο που στα αρχαία χρόνια αποτελούσε πόλο έλξης, γι’ αυτό και κατασκευάστηκε εκεί ο Ναός της Αρτέμιδας. Info: Απόσταση από το κέντρο της Αθήνας: 45 χλμ., 1 ώρα με το αυτοκίνητο https://www.youtube.com/watch?v=vbKFfSYUu5Q Κακιά Θάλασσα, Κερατέα Μία παραλία με ψιλό βότσαλο έξω και άμμο μέσα, κατάλληλη και αρκετά καθαρή. Οι αθλητικοί τύποι μπορούν να παίξουν ρακέτες ή μπάσκετ στα διπλανά γήπεδα. Αν πάλι ψάχνετε για αξιοθέατα, θα βρείτε τα πολλά αρχαία που έχουν εντοπιστεί στο Σπήλαιο του Κίτσου. Info: Απόσταση από το κέντρο της Αθήνας: 52,1 χλμ., 1 ώρα με το αυτοκίνητο https://www.youtube.com/watch?v=kNTnPT4NMEc Λεγραινά Ή ΚΑΠΕ ή κάτω από τον Ναό του Ποσειδώνα στο Σούνιο. Είναι κατάλληλη και καθαρή παραλία, μόνο να μην έχει νοτιά. Άμμος παντού και γαλάζια νερά. Η παραλία δεν είναι οργανωμένη και όσοι την έχουν επισκεφτεί συνιστούν να ξεκινήσετε νωρίς, γιατί μετά πλακώνει κόσμος. Επίσης, αν δεν θέλετε πολύ λαό, καλύτερα να πάτε καθημερινή. Όσοι το επιθυμούν μπορούν να ανοιχτούν λίγο με τη μάσκα τους και ν’ ανακαλύψουν τις σπηλιές και πιο μικρούς κολπίσκους γύρω από την παραλία. Info: Απόσταση από το κέντρο της Αθήνας: 62,7 χλμ., 1 ώρα και 15 λεπτά με το αυτοκίνητο https://www.youtube.com/watch?v=1xbZNntqJ_o Λιμανάκια, Βουλιαγμένη Τα Λιμανάκια έχουν καθαρά νερά και είναι κατάλληλα για μπάνιο. Σαν παραλία δεν είναι οργανωμένη. Εδώ δεν θα βρείτε άμμο, αλλά μόνο βράχια και πολλοί Αθηναίοι τα προτιμούν γιατί είναι κοντά. Στο τέλος, μπορείτε να πάτε και για υδροθεραπεία στη μυθική λίμνη της Βουλιαγμένης. Info: Απόσταση από το κέντρο της Αθήνας: 20,7 χλμ., 30 λεπτά με το αυτοκίνητο https://www.youtube.com/watch?v=pJAdRutDFt4 Ψάθα Η Ψάθα δίνει την ψευδαίσθηση διακοπών. Όσοι τολμηροί αποφασίσουν να κάνουν το μακρινό ταξίδι για να κολυμπήσουν στα υπέροχα κρυστάλλινα νερά της θα την λατρέψουν. Τα 2,5 χλμ. της βοτσαλωτής ακτής της, ωστόσο, δίνουν τη δυνατότητα πλήρους χαλάρωσης με θέα τον Κορινθιακό κόλπο και φόντο το μαγευτικό πευκόδασος του όρους Πατέρας. Η παραλία δεν είναι οργανωμένη κι έτσι αποτελεί πόλο έλξης για τους λάτρεις του ελεύθερου κάμπινγκ τα Σαββατοκύριακα. Info: Απόσταση από το κέντρο της Αθήνας: 66 χλμ., 1 ώρα και 29 λεπτά με το αυτοκίνητο https://www.youtube.com/watch?v=CRp-Kza8mEc Θυμάρι Εκεί προς τα νοτιοανατολικά του κέντρου της Αθήνας, μας περιμένει μια «μυστική» παραλία, από εκείνες που μας καλούν να τις εξερευνήσουμε, εάν δεν είχαμε την ευκαιρία να τις γνωρίσουμε μέχρι τώρα. Το όνομά της; Θυμάρι! Μία μικρή απόδραση είναι η πρότασή μας γι’ αυτόν τον προορισμό που βρίσκεται λίγο μετά την Παλαιά Φώκαια, και δεν αποκλείει και την παραμονή για ένα διήμερο σε αυτόν τον όμορφο οικισμό με την εξίσου όμορφη ομώνυμη παραλία, εφόσον φυσικά υπάρχουν οι προϋποθέσεις. Είναι βέβαιο ότι η φαντασία θα σας παραπέμψει σε κυκλαδίτικα τοπία... Κι όμως η πραγματικότητα είναι πολύ διαφορετική αφού πρόκειται για τις ομορφιές της Αθήνας! Μάλιστα το σπουδαιότερο εδώ είναι ότι πρόκειται για μια παραλία που... ευωδιάζει! Κι όμως! Ένα θεραπευτικό βότανο που βρίσκεται σε αφθονία στην ελληνική φύση και είναι τόσο απαραίτητο στην κουζίνα, στην ιατρική και την επιστημονική κοινότητα για τις πολλαπλές χρήσεις και ωφέλειές του, το πασίγνωστο θυμάρι, είναι αυτό που κατακλύζει με τη μυρωδιά του την ομώνυμη παραλία! Ο οικισμός του Θυμαριού, που πήρε το όνομά του από τις γεμάτες με θυμάρι πλαγιές του, αποτελεί μία από τις ομορφότερες περιοχές της Παλαιάς Φώκαιας, αφού η μοναδική θέα στον Σαρωνικό από τις πλαγιές του, οι αρκετοί πνεύμονες πρασίνου αλλά και οι υπέροχες παραλίες, την καθιστούν ιδανικό τόπο μόνιμης αλλά και παραθεριστικής κατοικίας. Η μικρή αμμουδερή παραλία Θυμάρι με το ψιλό χαλικάκι βρίσκεται λίγο μετά την Παλαιά Φώκαια και ικανοποιεί όλα τα γούστα των επισκεπτών της. Ένα κομμάτι της, λόγω της ήρεμης θάλασσας, προσελκύει οικογένειες και όσους επιθυμούν να κολυμπούν σε... χαρτογραφημένα νερά, ενώ όσοι επιθυμούν απομόνωση και... διαπροσωπική επαφή ένα μικρό βοτσαλωτό παραλιακό ξέφωτο αναδεικνύει το εξωτικό... Θυμάρι. Η γύρω περιοχή, έχει ήδη μετατραπεί σε τόπο μόνιμης κατοικίας, εξαιτίας της ποιότητας ζωής που παρέχει και την απολαμβάνουν όσοι ζουν εκεί. Φανταστείτε οπότε, πόσο υπέροχη θα είναι μια μονοήμερη ή ολιγοήμερη εκδρομή! Info: Απόσταση από το κέντρο της Αθήνας: 48,6 χλμ., 1 ώρα και 10 λεπτά με το αυτοκίνητο https://www.youtube.com/watch?v=YwEzbdD6U4U Καβούρι Η παραλία Καβούρι, είναι μια μικρή χερσόνησος λίγο πριν την Βουλιαγμένη με πολλά πανέμορφα κομμάτια παραλίας που μπορείτε να λιαστείτε ελεύθερα! Αρκετοί είναι η Αθηναίοι που την προτιμούν για τα καλοκαιρινά μπάνια τους και όχι μόνο. Είτε προτιμάτε το χαλίκι στην παραλία είτε την άμμου, η χερσόνησος «Καβούρι» μπορεί να καλύψει κάθε ανάγκη. Info: Απόσταση από το κέντρο της Αθήνας: 10 χλμ., 15 λεπτά με το αυτοκίνητο https://www.youtube.com/watch?v=XBKijT69FlI Μυλοκοπή Η διπλή παραλία της Μυλοκοπής, αποτελεί προϊόν αρχαίου σεισμού στην περιοχή. Χαρίζει απίστευτη θέα στον Κορινθιακό κόλπο και συνδυάζει κυριολεκτικά βουνό και θάλασσα. Για να φτάσει κανείς εδώ, χρειάζεται τετρακίνητο όχημα μιας και ο χωματόδρομος που οδηγεί σε αυτήν γίνεται δυσπρόσιτος. Εναλλακτικά, μπορείτε να αφήσετε το αυτοκίνητό σας στο δάσος και να περπατήσετε μέχρι την ακτή. Info: Απόσταση από το κέντρο της Αθήνας: 98,8 χλμ., 1 ώρα και 36 λεπτά με το αυτοκίνητο https://www.youtube.com/watch?v=mvI4Mf5CyAw Αλθέα (Σκαλάκια) Η παραλία Σκαλάκια (γνωστή ως Αλθέα) είναι η πιο κοντινή μυστική παραλία της Αττικής. Ο γραφικός κολπίσκος της Αλθέας αρχίζει να ξεδιπλώνεται στο τέλος της σκάλας που οδηγεί σε αυτόν και θυμίζει κυκλαδίτικο τοπίο: από τα βράχια που τον περιτριγυρίζουν μέχρι την την αμμώδη ακτή και τα κρυστάλλινα τιρκουάζ νερά της. Info: Απόσταση από το κέντρο της Αθήνας: 33,5 χλμ., 39 λεπτά με το αυτοκίνητο https://www.youtube.com/watch?v=hClLTWTaB58 Πηγή: www.travelstyle.gr  
