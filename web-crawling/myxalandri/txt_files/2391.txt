Title:
Kεντρική ομιλία του Γιώργου Κουράση: &quot;Μέρα γιορτής για το Χαλάνδρι&quot;
Description:
ΔΕΛΤΙΟ ΤΥΠΟΥ &quot;Την 26η Μαΐου ζητάμε την ψήφο σας, ζητάμε ξεκάθαρη ψήφο στην παράταξή μας. Θέλουμε τα παιδιά μας να ατενίζουν ένα καλύτερο μέλλον για την πόλη μας&quot;, με αυτές τις λέξεις ολοκλήρωσε ο υποψήφιος Δήμαρχος Χαλανδρίου Γιώργος Κουράσης, την προεκλογική του πορεία, με μια μεγαλειώδη συγκέντρωση την Πέμπτη 23 Μαΐου, στην Κεντρική πλατεία της πόλης. Όπως ο ίδιος τόνισε: &quot;Στο μικρό διάστημα των τελευταίων μηνών περπατήσαμε όλη την πόλη, όλες τις γειτονιές, ήρθαμε σε επαφή με πολλούς από εσάς. Προσπαθήσαμε να συμπληρώσουμε τις γνώσεις μας για τα μεγάλα και τα μικρά προβλήματα, που αντιμετωπίζει ο Δήμος μας. Προσπαθήσαμε να είμαστε Παντού, εκεί που θα είμαστε και την επόμενη μέρα&quot;. Μια μέρα γιορτής για το Χαλάνδρι, μια μέρα που εκατοντάδες φίλοι Χαλανδραίοι, όπλισαν με περίσσια δύναμη τον Γιώργο Κουράση και τους συνεργάτες του, να διεκδικήσουν εκ νέου τη Διοίκηση του Δήμου Χαλανδρίου. Άλλωστε εκείνος αποκάλυψε πως σε αυτόν τον Συνδυασμό, υπάρχει &quot;ένα μείγμα εμπειρίας και φρεσκάδας, καθώς οι 7 στους 10 ασχολούνται πρώτη φορά με τα κοινά&quot;, ενώ και για το προσωπικό του Δήμου έδωσε το στίγμα του λέγοντας πως: &quot;Ο Δήμος μας έχει πολύ αξιόλογο προσωπικό, που μπορεί να δώσει τον καλύτερο του εαυτό, αρκεί η Διοίκηση να τους σέβεται και να τους εμπνέει&quot;. Από το κλίμα της ημέρας δεν θα μπορούσαν να λείπουν οι New Oldies, η μπάντα των Χαλανδραίων, που το καλοκαίρι έλαμψε στο Φεστιβάλ Ρεματιάς. Οι μελωδίες τους έκλεισαν με τον καλύτερο τρόπο την εκλογική εκστρατεία του Συνδυασμού &quot;Χαλάνδρι σε Δράση&quot;. Ήταν μια μέρα, που θα μείνει χαραγμένη στο μυαλό όσων ήταν εκεί, μια μέρα γιορτής μέχρι την επόμενη, της Κυριακής 26 Μαΐου. &amp;nbsp;
