Title:
Ο εορτασμός των Θεοφανίων στο Χαλάνδρι
Description:
Τα χαμόγελα ων παιδιών που βούτηξαν για τον σταυρό και οι μουσικές της Φιλαρμονικής Ορχήστρας του Δήμου Χαλανδρίου έδωσαν τον τόνο στον φετινό εορτασμό των Θεοφανίων στο Χαλάνδρι, που πραγματοποιήθηκε με τον καθιερωμένο αγιασμό των υδάτων στο κολυμβητήριο του αθλητικού κέντρου «Νίκος Πέρκιζας», παρουσία του δημάρχου Χαλανδρίου Σίμου Ρούσσου. Ανάμεσα στους αθλητές των ακαδημιών που βούτηξαν για τον σταυρό, η μαθήτρια του 2ου Γυμνασίου Αποστολία-Ζωή Κοτενίδη ήταν αυτή που κατάφερε να τον ανασύρει από το νερό. Τον εορτασμό των Θεοφανίων στον Δήμο Χαλανδρίου τίμησαν με την παρουσία τους ο γραμματέας του Περιφερειακού Συμβουλίου Αττικής Σπύρος Αδαμόπουλος, ο πρόεδρος του Δημοτικού Συμβουλίου Γιάννης Λαδόπουλος και οι αντιδήμαρχοι Σέργιος Γκάκας, Έλενα Χριστούλη και Ιωάννα Αθανασάτου. Παρέστησαν επίσης η επικεφαλής της παράταξης «Χαλάνδρι σε Δράση» Κρίστη Αγαπητού, ο επικεφαλής της παράταξης «Χαλάνδρι Ορίζοντας 2023» Μάνος Κρανίδης, ο επικεφαλής της παράταξης «Μένω στο Χαλάνδρι» Νίκος Πράσσος και δημοτικοί σύμβουλοι της διοίκησης αλλά και της αντιπολίτευσης. Πριν από την έναρξη της τελετής τηρήθηκε ενός λεπτού σιγή στη μνήμη του σπουδαίου μουσικοσυνθέτη Νότη Μαυρουδή, που έφυγε αδόκητα από τη ζωή στις 3 Ιανουαρίου.  
