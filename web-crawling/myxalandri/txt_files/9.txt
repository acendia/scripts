Title:
Προβολή της ταινίας “Μπολίβαρ, ο αγωνιστής” στο cine Αθηνά στο Χαλάνδρι
Description:
Η πρεσβεία της Μπολιβαριανής Δημοκρατίας της Βενεζουέλας στην Ελλάδα και ο Δήμος Χαλανδρίου, σε συνεργασία με τον θερινό κινηματογράφο «Cine Αθηνά», προβάλλουν την ταινία «Μπολίβαρ, ο αγωνιστής», με αφορμή τη συμπλήρωση των 240 ετών από τη γέννηση του απελευθερωτή της Βενεζουέλας, Σιμόν Μπολίβαρ, στις 24 Ιουλίου 1783, της σημαντικότερης φυσιογνωμίας στον αγώνα ανεξαρτησίας της Λατινικής Αμερικής. Η ταινία θα προβληθεί με ελληνικούς υπότιτλους, την Τρίτη 25 Ιουλίου 2023 και ώρα 21:00, στο Cine Αθηνά (Σολωμού 18, Χαλάνδρι 152 33). Η είσοδος είναι ελεύθερη για το κοινό. Η ταινία, «Μπολίβαρ, ο Αγωνιστής» ανήκει στο έπος «Libertadores» (απελευθερωτές), μια συλλογή 8 ταινιών, του διάσημου Βενεζουελανού σκηνοθέτη, Luis Alberto Lamata, μέσω των οποίων, παρουσιάζεται η σκέψη και το έργο των σημαντικότερων προσώπων που συμμετείχαν στον αγώνα για τη χειραφέτηση της Λατινικής Αμερικής, δίνοντας ιδιαίτερη έμφαση, όχι μόνο στα ιστορικά γεγονότα, αλλά κυρίως στην ανθρώπινη υπόσταση των πρωταγωνιστών. Αφηγείται μια από τις δυσκολότερες περιόδους που αντιμετώπισε ο Μπολίβαρ, μεταξύ των 1815 και 1816. Η Δεύτερη Δημοκρατία μόλις είχε πέσει και ο Σιμόν διαφεύγει στην Καρθαγένη της Ινδίας και στη συνέχεια εξορίζεται στην Τζαμάικα, όπου μέσα από αντίξοες συνθήκες, διατηρεί τον στόχο του: να ελευθερώσει την Αμερική. Δυστυχώς δεν έχει βοήθεια και αποφασίζει να ταξιδέψει στην Αϊτή, αναζητώντας υποστήριξη, όμως και εκεί, έχει να αντιμετωπίσει δύσκολες περιστάσεις. Η πρεσβεία της Βενεζουέλας και ο Δήμος Χαλανδρίου, ευχαριστούν θερμά τους κ. Αλέξανδρο Δούκα και κ. Θάνο Κουτσανδρέα για την πολύτιμη αρωγή και συμβολή τους στην πραγματοποίηση της προβολής.   
