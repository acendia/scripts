Title:
Ενθουσίασε η γιορτή της 25ης Μαρτίου στα 7ο-10ο Δημοτικά Σχολεία Χαλανδρίου
Description:
Την Παρασκευή 22 Μαρτίου πραγματοποιήθηκε στο συγκρότημα του 7ου και 10ου Δημοτικών Σχολείων Χαλανδρίου η σχολική εορτή για την επέτειο της 25ης Μαρτίου. Οι μαθητές και οι εκπαιδευτικοί του 10ου Δημοτικού Σχολείου παρουσίασαν το γνωστό θεατρικό έργο του Ιάκωβου Καμπανέλη: &quot;Το μεγάλο μας Τσίρκο&quot;. Οι μαθητές της Β&#039; και Στ&#039; τάξης εργάστηκαν αρκετές εβδομάδες με την καθοδήγηση των δασκάλων τους για να παρουσιάσουν ένα εκπληκτικό αποτέλεσμα που άρεσε σε όλους. Ο μαθητής που παίζει τον ρόλο του Κολοκοτρώνη στην τελευταία σκηνή φορά αυθεντικό γιλέκο εκείνης της εποχής που η οικογένεια το κρατά ως κειμήλιο από γενιά σε γενιά. Είναι επίσης μακρινός απόγονος της οικογένειας του μεγάλου αρχιστράτηγου της επανάστασης. Οι γονείς δήλωσαν ενθουσιασμένοι με την όλη οργάνωση της εκδήλωσης και εντυπωσιάστηκαν με τα σκηνικά δίνοντας συγχαρητήρια στους εκπαιδευτικούς που συμμετείχαν. Οι μαθητές αξίζουν ένα μεγάλο μπράβο για τις ερμηνείες τους, που παρόλη τη μικρή τους ηλικία έπαιξαν σαν φτασμένοι ηθοποιοί. Το μεγάλο μας Τσίρκο - Ιάκωβος ΚαμπανέλληςΣκηνικά: Πάνος Ιατρίδης. Μουσική: Νατάσα Παππά. Θέατρο: Αλεξάνδρα Παπαθεμελή. Χοροί: Χρήστος Βαρσάμης. Σκηνοθεσία, παραγωγή και συντονισμός: Κοκολιoύ Άννα, Αγγελική Θεοδωροπούλου &amp;nbsp;
