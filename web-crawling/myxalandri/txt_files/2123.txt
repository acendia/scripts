Title:
Οι δράσεις του Συλλόγου Πεζοπόρων Χαλανδρίου τον Νοέμβριο
Description:
Νέες περιπέτειες για μικρούς και μεγάλους έχει ετοιμάσει ο Φυσιολατρικός Πεζοπορικός Σύλλογος Χαλανδρίου «Ο ΕΥΡΙΠΙΔΗΣ» για τον μήνα Νοέμβριο 2021 δίνοντας τη δυνατότητα στους φίλους του να απολαύσουν μοναδικές εμπειρίες: Κυριακή 14 Νοεμβρίου: Πεζοπορία στο μονοπάτι του Κιθαιρώνα Την Κυριακή στις 14 Νοεμβρίου η Ομάδα Πεζοπόρων Χαλανδρίου θα διανύσει το πανέμορφο μονοπάτι του Κιθαιρώνα. Ο Κιθαιρώνας είναι ένας μακρύς, πευκόφυτος και ασβεστολιθικός ορεινός όγκος μεταξύ του όρους Πατέρα, των Γερανείων και της Πάρνηθας. Η ομάδα μας θα διανύσει μια ομαλή διαδρομή, συνολικής απόστασης 8 χλμ. που συνδυάζει πλούσια χαμηλή βλάστηση, πευκοδάσος, ελατοδάσος και πολλά σημεία με θέα τον υπέροχο κάμπο της Βοιωτίας μέχρι το καταφύγιο το ΕΟΣ Ελευσίνας Ευάγγελος Τσάκος, το οποίο είναι μέσα στα έλατα. Η μετάβαση θα γίνει με ιδιωτικά αυτοκίνητα. Παρασκευή 19 Νοεμβρίου: Χοροεσπερίδα στο «Πόρτο Κάγιο» Η ομάδα μας θα γλεντήσει, θα χορέψει και θα γευτεί παραδοσιακές γεύσεις από την Μανιάτικη κουζίνα στο μεζεδοπωλείο &quot;Πόρτο Κάγιο&quot; (Γαρυττού 112, Αγ. Παρασκευή). Σας περιμένουμε για να διασκεδάσουμε σε αυτό το πανέμορφο «λιμάνι» γεύσεων σε ένα ζεστό και φιλόξενο περιβάλλον. Κυριακή 21 Νοεμβρίου: Πεζοπορία στα μονοπάτια του Ελικώνα Οι Πεζοπόροι Χαλανδρίου θα διανύσουν ένα από τα πιο όμορφα μονοπάτια της περιοχής Ζερίκι στον Ελικώνα Βοιωτίας μαζί με τον Πεζοπορικό Σύλλογο Βοιωτίας. Έχουν επιλεγεί δύο υπέροχες καταπράσινες διαδρομές. Για όσους συμμετέχοντες το επιθυμούν μπορούν να πεζοπορήσουν στη μεγάλη διαδρομή των 8,5 χλμ. Εναλλακτικά, υπάρχει η δυνατότητα για όσους θέλουν να ακολουθήσουν μια πιο ομαλή διαδρομή συνολικής απόστασης 6 χλμ. Η μετάβαση θα γίνει με πούλμαν τηρώντας όλα τα μέτρα προστασίας. Ώρα αναχώρησης: Στις 6:45 π.μ. συνάντηση στο Μετρό Χαλανδρίου και αναχώρηση του πούλμαν στις 7:00 π.μ. Ο αριθμός συμμετεχόντων είναι περιορισμένος και θα δοθεί προτεραιότητα στα εγγεγραμμένα για το 2021 μέλη του συλλόγου. Προϋποθέσεις συμμετοχής: Όλα τα μέλη θα πρέπει να γνωρίζουν και να συμφωνούν με τον «Κανονισμό του Φυσιολατρικού Πεζοπορικού Συλλόγου Χαλανδρίου “Ο ΕΥΡΙΠΙΔΗΣ”, ο οποίος είναι αναρτημένος στην ιστοσελίδα και τα μέσα κοινωνικής δικτύωσης του συλλόγου. Όλα τα μέλη θα πρέπει να έχουν τον απαραίτητο εξοπλισμό, αναλόγως τον βαθμό δυσκολίας της διαδρομής, και υποχρεούνται να ακολουθούν κατά γράμμα τις οδηγίες του αρχηγού της ομάδας. Λόγω των υγειονομικών μέτρων η συμμετοχή θα είναι περιορισμένη και θα τηρηθεί σειρά προτεραιότητας για τα εγγεγραμμένα μέλη μας. Οι συμμετοχές θα πρέπει να δηλωθούν εγκαίρως. Τα νέα μέλη θα πρέπει να φέρουν τη «Δήλωση Απαλλαγής Ευθύνης και Ανάληψης Κινδύνου» υπογεγραμμένη. Όσοι συμμετέχοντες δεν επιθυμούν να είναι στις φωτογραφίες και τα βίντεο που αναρτά η ομάδα στα κοινωνικά μέσα θα πρέπει να ενημερώσουν τους αρμόδιους κατά τη δήλωση συμμετοχής τους. Όλοι οι συμμετέχοντες θα πρέπει να τηρούν πλήρως τους κανονισμούς και τα μέτρα προστασίας που ισχύουν για την υγεία και έχουν τεθεί από την Πολιτική Προστασία και τον ΕΟΔΥ. Στο πούλμαν είναι υποχρεωτική η μάσκα προσώπου, το αντισηπτικό και οι συμμετέχοντες θα πρέπει να έχουν κάνει self test. Περισσότερες πληροφορίες και δηλώσεις συμμετοχής: στο e-mail: pezoporoihalandriou@gmail.com, στο τηλ.: 697-4999545 (κ. Σωτήρης Μανίκας), στα γραφεία του συλλόγου: Καρελλά 22, Χαλάνδρι (Συνοικισμός), στο facebook: Πεζοπόροι Χαλανδρίου, Ομάδα Πεζοπόροι Χαλανδρίου, στο instagram: @pezoporoihalandriou, στο site του συλλόγου: pezoporoihalandriou.gr. Ο Σύλλογος Πεζοπόρων Χαλανδρίου ευχαριστεί τα τοπικά μέσα ενημέρωσης για την υποστήριξή τους και την προβολή των δράσεων του συλλόγου.  
