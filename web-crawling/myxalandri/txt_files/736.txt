Title:
Ιωακειμίδης: οι εναλλακτικοί τρόποι μετακίνησης αποτελούν πυλώνα για ένα νέο κυκλοφοριακό χάρτη στην Αττική
Description:
«Οι εναλλακτικοί τρόποι μετακίνησης αποτελούν πυλώνα για ένα νέο κυκλοφοριακό χάρτη στην Αττική» τόνισε ο υποψήφιος Περιφερειάρχης Αττικής Γιώργος Ιωακειμίδηςσυμμετέχοντας στο 3ο Electric &amp;amp; Micro Mobility Forum που πραγματοποιήθηκε την Πέμπτη 1η Ιουνίου στο Σεράφειο Αθλητικό και Κοινοτικό Συγκρότημα του Δήμου Αθηναίων. Ο κ. Ιωακειμίδης τόνισε ότι το κυκλοφοριακό πρόβλημα στην Αττική επιδεινώνεται χρόνο με το χρόνο και πως η Περιφέρεια Αττικής μαζί με την ελληνική πολιτεία οφείλουν να έχουν και να εφαρμόσουν ένα ολοκληρωμένο και ρεαλιστικό σχέδιο για το κυκλοφοριακό πρόβλημα στην Αττική για τα επόμενα χρόνια . Σύμφωνα με την Google η απόσταση στην Λεωφόρο Κηφισίας από την Κατεχάκη μέχρι το Χίλτον την Κυριακή το πρωί στις 9, διανύεται σε 11 λεπτά. Η ίδια απόσταση την Δευτέρα το πρωί την ίδια ώρα διανύεται σε 26 λεπτά. Μέση ωριαία ταχύτητα 10 χιλιόμετρα ανά ώρα την στιγμή που η μαραθωνοδρόμοι τρέχουν με 23 χιλιόμετρα την ώρα. Μεταξύ πόλεων της Μεσογείου, η Αθήνα κατατάσσεται 1η στον χρόνο που οι οδηγοί παραμένουν ακινητοποιημένοι στα οχήματα τους το 2019 και το 2020 και 2η μετά την Ρώμη το 2021. Η μέση αργοπορία στην Αττική βρίσκεται στο 37%. Με την ευκαιρία της Παγκόσμιας Ημέρας του Ποδηλάτου η ΠοδηλΑττική Κοινότητα δημοσίευσε Video μετακίνησης με το ποδήλατο από το Δημαρχείο του Υμηττού στο Δημαρχείο της Αθήνας. Ο εκτιμώμενος χρόνος με το Google Map με αυτοκίνητο ήταν 27 λεπτά. Η απόσταση διανύθηκε με ποδήλατο σε 20 λεπτά. Παράλληλα τον Μάρτιο του 2023 καταγράφτηκε αύξηση των πωλήσεων αυτοκινήτων κατά 58%σε σχέση με τον Μάρτιο του 2022 ενώ οι αναλυτές της αγοράς αυτοκινήτων προβλέπουν αύξηση της κυκλοφορίας έως και 30% τα επόμενα χρόνια. Το κυκλοφοριακό σημαίνει αυξημένη κατανάλωση, αυξημένη ρύπανση και στρες. Το πρόβλημα σε μια περιφέρεια όπως η Αττική που είναι και από τις πιο μολυσμένες περιφέρειες της Ευρώπης με ευθύνη των μεταφορών κατά 14% είναι τεράστιο. Οθρώς λοιπόν ο Υποψήφιος Περιφερειάρχης Αττικής κ. Ιωακειμίδης, εκτός από τον κοινωνικό τομέα όπως έχει επαναλάβει πολλές φορές, το κυκλοφοριακό θα είναι το πρώτο πρόβλημα που σκοπεύει να αντιμετωπίσει με την ανάληψη των νέων καθηκόντων του. Ο κ. Ιωακειμίδης συμμετείχε, σε συζήτηση στρογγυλής τραπέζης με θέμα “Βιώσιμες πόλεις”, παρουσιάζοντας το έργο «Δίκτυο διαδρομών πεζών και ποδηλατών» που βρίσκεται σε φάση εύρεσης ανάδοχου και εντάσσεται στο πρόγραμμα “Αντώνης Τρίτσης”, για λογαριασμό του δήμου Νίκαιας – Αγ. Ι. Ρέντη. Όπως τόνισε ο υποψήφιος περιφερειάρχης, κ. Ιωακειμίδης, το έργο θα είναι ένα ολοκληρωμένο δίκτυο ποδηλατοδρόμων και πεζοδρόμων, συνολικού μήκους 20 χλμ και αποσκοπεί στο να “κουμπώσουν” επάνω του οι υπάρχοντες δρόμοι των υπολοίπων δήμων, δημιουργώντας ένα πλήρες και συνεχές πλέγμα οδών που θα εκτείνεται από την Πειραιώς, ως και το νεκροταφείο της Νεάπολης. Συμβάλλοντας με αυτόν τον τρόπο στην μείωση των ρύπων και των αχρείαστων μετακινήσεων. Στην συζήτηση συμμετείχαν οι δημάρχοι Αγ. Δημητρίου, Μαρία Ανδρούτσου και Βάρης – Βούλας – Βουλιαγμένης, Γρήγορη Κωνσταντέλλο με συντονιστή τον ιδρυτή της Civinet Greece – Cyprus, Κοσμά Αναγνωστόπουλο. Το συνέδριο που διοργάνωσας το Getelectric.gr και η εκδοτική εταιρία Smart Press, και κινήθηκε σε τρείς βασικούς άξονες: την μικροκινητικότητα, την ηλεκτροκίνηση και το δίκτυο ενέργειας – φόρτισης. Άξονες που έχουν ως κύριο σημείο σύγκλισης τους την ανάδειξη και τη χρήση των νέων τεχνολογιών στην καθημερινότητα των πολιτών. Παράλληλα οι συμμετέχοντες ήρθαν σε επαφή και δοκίμασαν μια ποικιλία εκθεμάτων που εκτείνονταν από τα ηλεκτρικά αυτοκίνητα έως σκούτερ, e-bikes και ηλεκτρικά πατίνια.
