Title:
Ληστεία με πυροβολισμούς σε σούπερ μάρκετ στα Βριλήσσια
Description:
Αιματηρή ένοπλη ληστεία σημειώθηκε το απόγευμα της Δευτέρας σε σούπερ μάρκετ στα Βριλήσσια. Συγκεκριμένα, δύο ληστές εισέβαλαν σε κατάστημα «Σκλαβενίτη» επί της οδού Αναπαύσεως 10. Ωστόσο κατά τη διαφυγή τους εντοπίστηκαν από αστυνομικούς. Υπήρξε ανταλλαγή πυροβολισμών από τους οποίους τραυματίστηκε ο ένας ληστής και συνελήφθη ενώ χειροπέδες πέρασαν οι αστυνομικοί και στον συνεργό του. Σύμφωνα με την Αστυνομία, ο τραυματίας ληστής μεταφέρθηκε στο ΚΑΤ και αμφότεροι είναι σεσημασμένοι για άλλες ένοπλες ληστείες. Δείτε το βίντεο που τράβηξαν περίοικοι, αποτυπώνοντας τη στιγμή της σύλληψης των δραστών:&amp;nbsp; Οι αρχές εξετάζουν αν η αποψινή ληστεία συνδέεται με τις τρεις ένοπλες ληστείες που έγιναν την παραμονή της Black Friday σε γνωστά καταστήματα μέσα σε διάστημα μίας ώρας στην Αθήνα, στα βόρεια προάστια. Στη μια εξ αυτών μάλιστα, στη Μεταμόρφωση οι τέσσερις ληστές είχαν επίσης πυροβολήσει στον αέρα για εκφοβισμό.&amp;nbsp; Πηγή: iefimerida.gr&amp;nbsp; pic.twitter.com/cQ0fhjSBoy — Ελληνική Αστυνομία (@hellenicpolice) 26 Νοεμβρίου 2018
