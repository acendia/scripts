Title:
Ληστές εισέβαλαν σε σπίτι στο Χαλάνδρι κι έφυγαν με το αυτοκίνητο του θύματος
Description:
Έσπασαν την πόρτα, μπούκαραν σε διαμέρισμα στο Χαλάνδρι την ώρα που η ιδιοκτήτρια κοιμόταν στο δωμάτιό της και αφού τη λήστεψαν, άρπαξαν το αυτοκίνητό της και έφυγαν σαν κύριοι. Νύχτα τρόμου έζησε το βράδυ της Τρίτης μια 39χρονη γυναίκα στο Χαλάνδρι που είδε μια άγρια συμμορία να σπάει την πόρτα διαμερίσματος 1ου ορόφου στην οδό Επιδαύρου όπου διαμένει να εισβάλλει στο εσωτερικό και να κάνει πλιάτσικο. Οι δράστες, μετά τη βίαιη εισβολή με ιδιαίτερη ψυχραιμία και ενώ το θύμα τους παρακολουθούσε τρομοκρατημένο, άρπαξαν την τσάντα που περιείχε 100 ευρώ, προσωπικά αντικείμενα και την ταυτότητά της. Όμως δεν σταμάτησαν εκεί. Φεύγοντας πήραν τα κλειδιά του οχήματός της, κατέβηκαν στο γκαράζ και έφυγαν ανενόχλητοι με το αυτοκίνητό της. Πηγή:&amp;nbsp;www.protothema.gr &amp;nbsp;
