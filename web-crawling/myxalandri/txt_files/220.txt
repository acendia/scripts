Title:
“Βιώσιμη ανάπτυξη στο Χαλάνδρι σήμερα”: Παρουσίαση των αποτελεσμάτων των συμμετοχικών εργαστηρίων
Description:
Τα αποτελέσματα μιας σειράς συμμετοχικών εργαστηρίων στις γειτονιές του Χαλανδρίου, στη διάρκεια των οποίων οι πολίτες κατέθεσαν τις απόψεις τους γύρω από τον καφέ κάδο, τα βιοαπόβλητα, τις ενεργειακές κοινότητες και την επανάχρηση του νερού του Αδριάνειου Υδραγωγείου, θα παρουσιάσει η δ/νση Διαχείρισης Απορριμμάτων και ανακύκλωσης του Δήμου Χαλανδρίου, την Πέμπτη 29 Ιουνίου 2023, στις 19:00 στην αίθουσα συνεδριάσεων του Δημοτικού Συμβουλίου του Δήμου (πάνω από το Κεντρικό ΚΕΠ, Γρ. Γυφτοπούλου 2 &amp;amp; Αν. Γκίνη). Σημειώνεται ότι από τον Οκτώβριο του 2022, όταν ξεκίνησε η επέκταση του δικτύου του καφέ κάδου σε όλο το Χαλάνδρι, η δ/νση Διαχείρισης Απορριμμάτων και Ανακύκλωσης έχει πραγματοποιήσει 12 στοχευμένες δράσεις ενημέρωσης στα σχολεία και τις γειτονιές της πόλης, για τις δράσεις βιώσιμης ανάπτυξης που υλοποιούνται αυτό το διάστημα στο Χαλάνδρι και 7 συμμετοχικά εργαστήρια στις γειτονιές της πόλης, στη διάρκεια των οποίων οι πολίτες είχαν την ευκαιρία να καταθέσουν τις προτάσεις - απόψεις τους για τα θέματα της βιώσιμης ανάπτυξης.
