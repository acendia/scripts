Title:
Στο Κέντρο Νεότητας Χαλανδρίου συνεχίζεται η συλλογή ειδών πρώτης ανάγκης για τους πυρόπληκτους
Description:
Από σήμερα Δευτέρα 9 Αυγούστου 2021 τα είδη πρώτης ανάγκης για τους πυρόπληκτους συλλέγονται πλέον στο Κέντρο Νεότητας του Δήμου Χαλανδρίου (Αντιγόνης &amp;amp; Δαναΐδων), από τις 09:00 έως τις 14:00. Η τεράστια ανταπόκριση των πολιτών, που ξεπέρασε κάθε προηγούμενο, καθιστά αδύνατη τη συλλογή της βοήθειας στα ΚΕΠ του Δήμου, τα οποία δεν διαθέτουν την αναγκαία χωρητικότητα. Οι πολίτες μπορούν να επικοινωνούν, για οποιαδήποτε διευκρίνιση, με το Κέντρο Νεότητας στο τηλ.: 210-6840033. Ο Δήμος Χαλανδρίου ευχαριστεί όλους τους συμπολίτες μας για τη συγκινητική ανταπόκρισή τους στο κάλεσμά του για τη συγκέντρωση βοήθειας για τους πυρόπληκτους και ζητά την κατανόησή τους για την όποια αναστάτωση προκύπτει από την αλλαγή του σημείου συγκέντρωσης της βοήθειας. Τα είδη που συγκεντρώνονται είναι τα εξής: Υγειονομικό υλικό: Φυσιολογικοί οροί, φυσικά δάκρυα, Fucidine, Betadine, βαμβάκι, γάζες, επίδεσμοι, αντισταμινικές αλοιφές, αντισηπτικά, αυτοκόλλητες γάζες για τραύματα, ψυκτικά σε σπρέι για τραύματα, παυσίπονα &amp;amp; ασπιρίνες. Τρόφιμα μακράς διαρκείας: Φρυγανιές, κρουασάν, μπισκότα διάφορα (μικρές συσκευασίες), ξηροί καρποί (μικρές συσκευασίες), παστέλια, κονσέρβες (με αυτόνομο άνοιγμα), νερό (500ml), γάλα εβαπορέ, χυμοί (μικροί), πλαστικά κουτάλια και πιρούνια. Βρεφικά είδη: Γάλα βρεφικό, μπιμπερό, κρέμες (έτοιμες, σε ατομικά βαζάκια), μωρομάντηλα, πάνες. Είδη προσωπικής υγιεινής: Ενυδατικές κρέμες, χαρτί υγείας, σερβιέτες, σαμπουάν-αφρόλουτρα (ατομικές συσκευασίες), οδοντόκρεμες και οδοντόβουρτσες (ατομικές συσκευασίες), μπατονέτες, ξυραφάκια, σαπούνια, αφρός ξυρίσματος (μόνο μικρές συσκευασίες). Τροφές για γατιά και σκυλιά (σε μικρές συσκευασίες).    
