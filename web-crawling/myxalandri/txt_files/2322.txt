Title:
Συνάντηση Κρανίδη - Ντικούδη με τη διοίκηση του Απόλλωνα Χαλανδρίου
Description:
ΔΕΛΤΙΟ ΤΥΠΟΥ Αθλητισμός, ένα από τα πιο ευαίσθητα ζητήματα, σε κάθε πόλη και γειτονιά, πόσο μάλλον όταν πρόκεται για την πόλη του Χαλάνδρίου. Όταν μιλάμε για ποδόσφαιρο στο Κάτω Χαλάνδρι, μία λέξη έρχεται κατευθείαν στο μυαλό: ΑΠΟΛΛΩΝΑΣ, σύλλογος με πάνω από μισό αιώνα ζωής, αθλητική κυψέλη που στα τμήματά της αθλούνται πάνω από 400 παιδιά. Σε αυτό το πλαίσιο, πραγματοποιήθηκε συνάντηση του υποψηφίου Δημάρχου Χαλανδρίου Μάνου Κρανίδη και του πρεσβευτή του Αθλητισμού Χαλάνδρι Ορίζοντας 2023 Δήμου Ντικούδη, με τους διοικούντες και τους ανθρώπους που στελεχώνουν το ιστορικό σωματείο. Άκουσαν με προσοχή και κατέγραψαν όλα τα ζητήματα που απασχολούν τον σύλλογο, ενώ υπήρξε ξεκάθαρη δέσμευση από την πλευρά του κ. Κρανίδη για οριστική λύση σε ένα μεγάλο θέμα, αυτό του γηπεδικού. Τέλος, για τον Μάνο Κρανίδη, η συνάντηση αυτή είχε ιδιαίτερη συναισθηματική αξία αφού ο 5χρονος γιος του κάνει τα λιλιπούτεια βήματά του στο ποδόσφαιρο, μαθαίνοντας τα μυστικά “του βασιλιά των σπορ” στα τμήματα υποδομής του Απόλλωνα Χαλανδρίου. &amp;nbsp;
