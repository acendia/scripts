Title:
Ξεκίνησε ο κατ’ οίκον εμβολιασμός κατά της COVID-19 στον Δήμο Χαλανδρίου
Description:
Από τη Δευτέρα 2 Αυγούστου 2021 ξεκίνησε ο κατ’ οίκον εμβολιασμός κατά της COVID-19 στον Δήμο Χαλανδρίου, με ευθύνη του εμβολιαστικού κέντρου Χαλανδρίου και τη συνδρομή του Δήμου, για όσους συμπολίτες μας προβλέπεται η διαδικασία από τις σχετικές εγκυκλίους του Υπουργείου Υγείας (άτομα με αναπηρία, ανήμποροι, μοναχικοί, ηλικιωμένοι χωρίς δυνατότητα μετακίνησης κ.λπ.). Η διαδικασία υλοποιείται σε συνεργασία με το εμβολιαστικό κέντρο Χαλανδρίου και την 1η Υ.Π.Ε. Αθήνας, στην οποία έχει εκχωρηθεί αυτοκίνητο του Δήμου Χαλανδρίου για τη μετακίνηση του ιατρικού και νοσηλευτικού προσωπικού. Σημειώνεται ότι o εμβολιασμός κατ’ οίκον γίνεται μόνο με το μονοδοσικό εμβόλιο της Johnson &amp;amp; Johnson. Η διαδικασία που έχει ορίσει το Υπουργείο Υγείας για το κλείσιμο των ραντεβού είναι η παρακάτω: 1o Βήμα: Ο κάθε πολίτης που επιθυμεί να πραγματοποιήσει τον εμβολιασμό του κατ’ οίκον, θα πρέπει να έρθει σε επικοινωνία με τον θεράποντα ιατρό του. 2ο Βήμα: Ο ιατρός με τη σειρά του συμπληρώνει μια αίτηση εμβολιασμού για τον ενδιαφερόμενο πολίτη. 3ο Βήμα: Αποστέλλεται ενημερωτικό μήνυμα (SMS) με το ακόλουθο κείμενο: «Το αίτημά σας για εμβολιασμό κατ’ οίκον καταχωρήθηκε. Θα επικοινωνήσουμε μαζί σας για τον ορισμό του ραντεβού σας». 4ο Βήμα: Ο πολίτης λαμβάνει κλήση από την Επιχείρηση «Ελευθερία» με σκοπό τον ορισμό ραντεβού. 5ο Βήμα: Πραγματοποιείται επίσκεψη στο σπίτι του ωφελούμενου πολίτη για την πραγματοποίηση του εμβολιασμού. Σημ.: Η επίσκεψη πραγματοποιείται με ευθύνη του εμβολιαστικού κέντρου και με χρήση αυτοκινήτου του Δήμου. 6ο Βήμα: Η διαδικασία ολοκληρώνεται με την αποστολή ενημερωτικού μηνύματος (SMS) στο κινητό του πολίτη: «Ολοκληρώσατε τον εμβολιασμό σας. Μετά από 1 μέρα μπορείτε να εκδώσετε το πιστοποιητικό εμβολιασμού στο Gov.gr ή ΚΕΠ». Για περισσότερες πληροφορίες οι ενδιαφερόμενοι μπορούν να επισκέπτονται την ιστοσελίδα emvolio.gov.gr    
