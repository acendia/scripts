Title:
“Χαλάνδρι Ορίζοντας 2023”: Το Παίδων Πεντέλης να λειτουργήσει με όλες τις υπηρεσίες του
Description:
Ανακοίνωση της δημοτικής παράταξης «Χαλάνδρι Ορίζοντας 2023» σχετικά με το ζήτημα του Νοσοκομείου Παίδων Πεντέλης:  Η παράταξή μας έχει ως κεντρική φιλοσοφία της το μέτρο, την κοινή λογική και τις ουσιαστικές λύσεις, με γνώμονα το κοινό και δημόσιο συμφέρον του Χαλανδρίου. Για αυτό η θέση μας για τη λειτουργία του Γενικού Νοσοκομείου Παίδων Πεντέλης είναι ότι μπορεί και πρέπει να λειτουργήσει με τις πλήρεις υπηρεσίες του και παράλληλα να εξαντληθούν οι δυνατότητές του ως εμβολιαστικό κέντρο. Είναι η ίδια λογική που στηρίξαμε και στηρίζουμε και για τις δομές πρωτοβάθμιας υγείας στο Χαλάνδρι. Η πολιτεία οφείλει να υλοποιεί έναν ρεαλιστικό και αποτελεσματικό σχεδιασμό της στον τομέα της υγείας αλλά παράλληλα να ενημερώνει θεσμικά και να διαβουλεύεται, έγκαιρα, με τις τοπικές κοινωνίες. Εκ μέρους της δημοτικής παράταξης «Χαλάνδρι Ορίζοντας 2023»Μάνος ΚρανίδηςΔημοτικός Σύμβουλος-ΕπικεφαλήςΥποψήφιος Δήμαρχος
