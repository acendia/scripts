Title:
“Χαλάνδρι Ενάντια”: Παρουσίαση του βιβλίου «Η Επανάσταση του 1821»
Description:
Εκδήλωση - Βιβλιοπαρουσίαση  1821-2021: Η Επανάσταση των «Από Κάτω» και Επίκαιρα Συμπεράσματα  Τα Διακοσάχρονα της Επανάστασης του 1821 συνοδεύτηκαν από διαφορετικές αναγνώσεις, οπτικές και επεξεργασίας. Παρ’ όλα αυτά, οι συζητήσεις για την Επανάσταση διεξήχθησαν σε κλίμα ομόνοιας και ομοψυχίας, τόσο στο ιστοριογραφικό πεδίο, όσο και στην δημόσια σφαίρα. Είναι σπάνιο για τις Επαναστάσεις και τις επετείους τους να μην προκαλούν συγκρούσεις. Ως μαζικές εισβολές των λαών στο προσκήνιο της ιστορίας, που έρχονται σε ρήξη με το παρελθόν και δημιουργούν έναν νέο κόσμο, συνιστούν δομικά συγκρουσιακές στιγμές με αποτέλεσμα ο διάλογος γύρω από αυτές να είναι εξίσου συγκρουσιακός. Τουλάχιστον αυτό συνέβη στα Διακοσάχρονα της Γαλλικής Επανάστασης το 1989 ή στα Εκατοντάχρονα της Ρωσικής το 1917. Για ποιο λόγο όμως τα «δικά μας» Διακοσάχρονα δεν οδήγησαν σε μια αντίστοιχα συγκρουσιακή συζήτηση; Φταίει μόνο η πανδημία και η ποδηγέτηση των εορτασμών από το κράτος και την Επιτροπή της Γιάννας Αγγελοπούλου; Πως σχετίζεται αυτή η εξέλιξη με την στοχοποίηση του “λαϊκισμού” και του λαού από τον κυρίαρχο λόγο, σαν τους μεγαλύτερους κινδύνους που αντιμετωπίζουν οι σύγχρονες κοινωνίες; Που βρέθηκε ο λαός το 1821, ποιος ήταν ο ρόλος του, ποιοι ήταν οι πόθοι του και οι επιθυμίες του και πως «απαντήθηκαν» από τους «από πάνω»; Που συναντήθηκαν όσοι και όσες επιδιώκουν σήμερα την δημιουργία ενός κοινωνικού μπλοκ μετασχηματισμού του κόσμου, με την διερεύνηση του ρόλου που έπαιξε, δεν έπαιξε ή μπορούσε να παίξει ο «λαός του 1821»; Αυτά και άλλα πολλά θα συζητήσουμε στην Πλατεία Χαλανδρίου την Τετάρτη 22 Ιουνίου στις 19:30, στην εκδήλωση/βιβλιοπαρουσίαση που διοργανώνει η Πρωτοβουλία Πολιτών «Χαλάνδρι Ενάντια», με αφορμή την έκδοση του βιβλίου «Επανάσταση του 1821: Κοινωνικές Συγκρούσεις, Πολιτικοί Ανταγωνισμοί, Επίκαιρα Συμπεράσματα» των Γιώργου Λιερού, Σωτήρη Λυκουργιώτη και Σωτήρη Λαπιέρη. Μαζί μας θα συζητήσουν οι: Δημήτρης ΠαπανικολόπουλοςΔρ. Πολιτικής Επιστήμης και ερευνητής στο Ινστιτούτο Πουλαντζάς και το ΙΝΕ-ΓΣΕΕ  π. Αντώνιος ΠινακούλαςΕφημέριος Ιερού Ναού Αγίου Παντελεήμονος Χαλανδρίου  Βασιλική ΣειρηνίδουΑναπληρώτρια Καθηγήτρια, Τμήμα ιστορίας και αρχαιολογίας ΕΚΠΑ  Σωτήρης ΛαπιέρηςΣυγγραφέας Συντονίζει ο Κώστας Ράπτης, δημοσιογράφος  
