Title:
Πρόγραμμα Κυκλοφοριακής Αγωγής από τον ΣΒΑΠ σε σχολεία του Χολαργού
Description:
Πρόγραμμα Κυκλοφοριακής Αγωγής, από τον Σύνδεσμο για τη Βιώσιμη Ανάπτυξη των Πόλεων, σε συνεργασία με τον Δήμο Παπάγου-Χολαργού Ο Σύνδεσμος για τη Βιώσιμη Ανάπτυξη των Πόλεων συνεχίζει και τη νέα χρονιά, τις εβδομάδες Οδικής Ασφάλειας και Κυκλοφοριακής Αγωγής στα σχολεία των Δήμων-Μελών του, σε συνεργασία με τους Δήμους. Το πρόγραμμα περιλαμβάνει ομιλίες ειδικών στα σχολεία και βιωματική εκπαίδευση με κατάλληλο εξοπλισμό σε κοινόχρηστους χώρους των Δήμων ή στα προαύλια των σχολείων. Επίσης, μια σειρά πρωτοβουλιών (εκθέσεις ζωγραφικής, εκδηλώσεις από φορείς κ.λπ.) που στόχο έχουν την ευρύτερη ευαισθητοποίηση των τοπικών κοινωνιών και ιδιαίτερα των νέων. Προς τον σκοπό αυτό πραγματοποιήθηκαν συναντήσεις ενημέρωσης για το πρόγραμμα, μεταξύ στελεχών του Σ.Β.Α.Π., της δημοτικής αρχής, διευθυντών των σχολείων και λοιπών εκπροσώπων συλλογικών φορέων. Η εβδομάδα οδικής ασφάλειας στον Δήμο Παπάγου-Χολαργού πραγματοποιείται από τη Τρίτη 15/01 μέχρι την Παρασκευή 18/01/2019. Σε συνεργασία με τον Ι.Ο.Α.Σ. και τον Δήμο Παπάγου-Χολαργού έχουν προγραμματιστεί οι ακόλουθες παρουσιάσεις: • Τρίτη 15/01 1ο Γυμνάσιο Χολαργού, ώρα 10:00 (2 προγράμματα) • Τετάρτη 16/01 5ο Δημοτκό Χολαργού, ώρα 08:30 (2 προγράμματα) 2ο Δημοτικό Χολαργού, ώρα 10:00 (2 προγράμματα) • Πέμπτη 17/01 2ο Δημοτικό Χολαργού, ώρα 10:00 (2 προγράμματα) 1ο Λύκειο Χολαργού (2 προγράμματα) • Παρασκευή 18/01 Βιωματική εκπαίδευση στο 1ο Λύκειο Χολαργού &amp;nbsp;
