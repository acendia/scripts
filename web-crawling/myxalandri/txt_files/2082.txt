Title:
Το Δ.Σ. Χαλανδρίου καταγγέλλει την απόφαση για τη μεταφορά ταμειακών διαθεσίμων
Description:
Το Δημοτικό Συμβούλιο Χαλανδρίου με πρόσφατη&amp;nbsp; απόφασή του καταγγέλλει την απαράδεκτη κυβερνητική απόφαση για την υποχρεωτική μεταφορά των ταμειακών διαθέσιμων των ΟΤΑ στην Τράπεζα της Ελλάδος και καλεί την κυβέρνηση να ανακαλέσει την απόφαση αυτή και την ΚΕΔΕ να ασκήσει κάθε ένδικο μέσο. Αναλυτικά η απόφαση 39/2019 της 29ης Ιανουαρίου 2019: Λήψη απόφασης σχετικά με την απόφαση του Υπουργού Οικονομικών για την υποχρεωτική μεταφορά των διαθεσίμων στην Τράπεζα της Ελλάδος Το Δημοτικό Συμβούλιο Χαλανδρίου ομόφωνα καταγγέλλει την απαράδεκτη κυβερνητική απόφαση για την υποχρεωτική μεταφορά των ταμειακών διαθεσίμων των ΟΤΑ στην ΤτΕ. Η απόφαση αυτή παραβιάζει κατάφορα την συνταγματικά κατοχυρωμένη αυτοτέλεια των ΟΤΑ, δημιουργεί επιπλέον προσκόμματα στην καθημερινή λειτουργία των δήμων οι δε προβλέψεις της είναι πρακτικά ανεφάρμοστες. Ο Δήμος Χαλανδρίου, σε συντονισμό με τα συλλογικά όργανα της αυτοδιοίκησης, θα ακυρώσει στην πράξη αυτές τις μεθοδεύσεις και δεν θα εφαρμόσει την απόφαση που κάνει τους δήμους παράρτημα του Γενικού Λογιστηρίου του Κράτους. Καλεί την κυβέρνηση να ανακαλέσει την απόφαση αυτή. Την ΚΕΔΕ να ασκήσει κάθε ένδικο μέσο για την ακύρωσή της. &amp;nbsp;
