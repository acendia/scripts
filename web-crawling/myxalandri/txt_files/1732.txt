Title:
Ξεκίνησε η κατασκευή του αγωγού ομβρίων στην Εθνικής Αντιστάσεως (Φάση ΙΙΙ)
Description:
Όπως ενημερώνει με ανακοίνωσή του ο Δήμος Χαλανδρίου, από 31/7/2018 ξεκίνησε η κατασκευή του αγωγού ομβρίων επί της Εθνικής Αντιστάσεως από Αποστολοπούλου έως Σουλίου (Φάση ΙΙΙ). Έχει ήδη προηγηθεί η κατασκευή του αγωγού ομβρίων στην οδό Αποστολοπούλου (Φάση ΙΙ - αγωγός επί της Αποστολοπούλου από Σαρανταπόρου έως Εθνικής Αντιστάσεως) όπου οι κυκλοφοριακές ρυθμίσεις για την οδό αυτή θα εξακολουθούν να ισχύουν. Οι υπόλοιπες Φάσεις του έργου (Ι - Εθνικής Αντιστάσεως από Κόδρου έως Χίου) &amp; (IV - Εθνικής Αντιστάσεως από Λυκούργου - Χίου έως Ηρώων Πολυτεχνείου) όπως έχουν ήδη αναρτηθεί προς ενημέρωση θα ακολουθήσουν από τέλη Αυγούστου και θα υπάρχει νεότερη πληροφόρηση. ΠΡΟΣΟΧΗ!: Υπήρξε τροποποίηση ως προς την κατασκευή των Φάσεων και συγκεκριμένα αντί να προηγηθεί η Φάση Ι ξεκίνησαν οι Φάσεις ΙΙ &amp; ΙΙΙ εξαιτίας της καθυστέρησης των αδειοδοτήσεων από τις αρμόδιες υπηρεσίες. Ενόψει λοιπόν των μη προβλεπόμενων καθυστερήσεων και θέλοντας να εκμεταλλευτούμε τον μήνα Αύγουστο με το μικρότερο κυκλοφοριακό φόρτο προχωρήσαμε στην τροποποίηση του αρχικού χρονοδιαγράμματος ξεκινώντας από την Φάση ΙΙΙ (Εθνικής Αντιστάσεως από Αποστολοπούλου έως Σουλίου) το τμήμα δηλαδή εκείνο της Εθνικής Αντιστάσεως με τη μεγαλύτερη εμπορική δραστηριότητα. Ζητούμε την κατανόησή σας για όποια προβλήματα δημιουργηθούν και θα είμαστε σε συνεχή επαφή και συνεργασία με τους δημότες και καταστηματάρχες της περιοχής προκειμένου να εξυπηρετηθούν. Σας υπενθυμίζουμε ότι το έργο της κατασκευής των ομβρίων υδάτων στην οδό Εθνικής Αντιστάσεως είναι ζωτικής σημασίας για τον Δήμο μας και πάγιο αίτημα των κατοίκων της περιοχής και προσβλέπουμε στην αγαστή συνεργασία σας. Ακολουθούν αναλυτικές οδηγίες για τις κυκλοφοριακές ρυθμίσεις της Φάσης ΙΙΙ Δείτε εδώ τον χάρτη Στη φάση αυτή θα ισχύσουν οι εξής κυκλοφοριακές ρυθμίσεις: Διακοπή της κυκλοφορίας όλων των οχημάτων στο τμήμα αυτό της οδού Εθνικής Αντιστάσεως όλο το εικοσιτετράωρο, με εξαίρεση τα οχήματα του εργοταξίου. Η κυκλοφορία για αυτούς που έρχονται από το κέντρο του Χαλανδρίου και τις οδούς Παπανικολή - Παλαιολόγου θα γίνεται ως εξής: δεξιά στην οδό Ύδρας, αριστερά στην οδό Τομπάζη, αριστερά στην οδό Κόδρου και στη συνέχεια κανονικά όπως και σήμερα. Στις οδούς Ύδρας, Τομπάζη και Κόδρου θα απαγορευθεί η στάση και η στάθμευση κατά τη διάρκεια των έργων. Στις οδούς 25ης Μαρτίου, Παπανικολή και Παλαιολόγου θα τοποθετηθούν πληροφοριακές πινακίδες ότι η οδός Εθνικής Αντιστάσεως είναι κλειστή λόγω έργων και θα απαγορευτεί η είσοδος σε οχήματα πάνω από 5 τόνους. Γι’ αυτούς που έρχονται στην οδό Εθνικής Αντιστάσεως από την οδό Κηφισίας, η κυκλοφορία θα γίνεται ως εξής: είτε αριστερά στην οδό Κόδρου, δεξιά στην οδό Κωστή Παλαμά, δεξιά στην οδό Σουλίου, αριστερά στην οδό Εθνικής Αντιστάσεως και στη συνέχεια κανονικά όπως και σήμερα είτε δεξιά στην οδό Σαρανταπόρου, λοξός αριστερά στην οδό Μπιζανίου, αριστερά στην οδό Περικλεούς και αριστερά στην οδό Ψαρών που θα αντιδρομηθεί. Στις οδούς Κόδρου, Κωστή Παλαμά, Σουλίου, Σαρανταπόρου, Μπιζανίου, Περικλέους και Ψαρρών θα απαγορευθεί η στάση και η στάθμευση κατά τη διάρκεια των έργων. Στις οδούς Κηφισίας, Αποστολοπούλου και Τζαβέλλα θα τοποθετηθούν πληροφοριακές πινακίδες ότι η οδός Εθνικής Αντιστάσεως είναι κλειστή λόγω έργων και θα απαγορευτεί η είσοδος σε οχήματα πάνω από 5 τόνους. Στις διασταυρώσεις των οδών Σαλαμίνος και Παπαδιαμάντη, Φιλικής Εταιρείας και Κωστή Παλαμά και Φιλικής Εταιρείας και Γιαννιτσών θα τοποθετηθούν πινακίδες αδιέξοδου ώστε οι οδοί Σαλαμίνος και Φιλικής Εταιρεία να μην έχουν κίνηση προς την Εθνικής Αντιστάσεως. Κίνηση Μέσων Μαζικής Μεταφοράς Τα μέσα μαζικής μεταφοράς που διέρχονται από το συγκεκριμένο σημείο θα τροποποιήσουν τα δρομολόγια τους ως κάτωθι: 1. Λεωφορειακή γραμμή 402 προς ΧΑΛΑΝΔΡΙ Από Αποστολοπούλου, δεξιά Χίου, αριστερά Σοφοκλή Βενιζέλου, δεξιά Σαρανταπόρου, αριστερά Αριστοφάνους, αριστερά Παλαιολόγου, δεξιά Ανδρέα Παπανδρέου, συνέχεια ως έχει. Στάσεις που εγκαταλείπονται: Οδός Αποστολοπούλου: 3η Αποστολοπούλου. Οδός Εθνικής Αντιστάσεως: Ακροπόλεως, Παπανικολή. 2. Λεωφορειακή γραμμή 402 προς ΣΤ. ΚΑΤΕΧΑΚΗ Από 25ης Μαρτίου, αριστερά Παπανικολή, δεξιά Σοφοκλή Βενιζέλου, δεξιά Χίου, αριστερά Περικλέους, δεξιά Τζαβέλλα, αριστερά 25ης Μαρτίου, συνέχεια ως έχει. Στάσεις που εγκαταλείπονται: Οδός Εθνικής Αντιστάσεως: Σίδερα, Ακροπόλεως. Οδός Αποστολοπούλου: 3η Αποστολοπούλου, 2η Αποστολοπούλου, 1η Αποστολοπούλου. 3. Γραμμή Τρόλεϊ 10 προς ΧΑΛΑΝΔΡΙ Από Λ. Κηφισίας, συνέχεια Λ. Κηφισίας (δε θα μπει στην οδό Εθνικής Αντιστάσεως), κάτω από&amp;nbsp;τη γέφυρα, δεξιά Παπανικολή, αριστερά Σολωμού, δεξιά Βασιλέως Γεωργίου, προσωρινό τέρμα&amp;nbsp;στη στάση Πλατεία Χαλανδρίου (Βασιλέως Γεωργίου και 25ης Μαρτίου). Στάσεις που εγκαταλείπονται: Οδός Εθνικής Αντιστάσεως: 1η Αγίας Βαρβάρας, 2η Αγίας Βαρβάρας, Μαρούδα, Σερρών, Ακροπόλεως, Παπανικολή, Σίδερα, Πλατεία Χαλανδρίου, Χαϊμαντά. 4. Γραμμή Τρόλεϊ 18 προς ΧΑΛΑΝΔΡΙ Από Λεωφ. Κηφισίας, συνέχεια Λεωφ. Κηφισίας (δε θα μπει στην οδό Εθνικής Αντιστάσεως), δεξιά Συγγρού, δεξιά Βασιλέως Γεωργίου, αριστερά Ανδρέα Παπανδρέου, αριστερά Κολοκοτρώνη, (τέρμα). Στάσεις που εγκαταλείπονται: Οδός Εθνικής Αντιστάσεως: 1η Αγίας Βαρβάρας, 2η Αγίας Βαρβάρας, Μαρούδα, Σερρών, Ακροπόλεως, Παπανικολή, Σίδερα, Πλατεία Χαλανδρίου. 5. Γραμμές Τρόλει 10 και 18 προς ΑΘΗΝΑ Από 25ης Μαρτίου, δεξιά Παλαιολόγου, αριστερά Λεωφ. Κηφισίας, συνέχεια ως έχει. Στάσεις που εγκαταλείπονται: Οδός Εθνικής Αντιστάσεως: Σίδερα, Ακροπόλεως, Σερρών, Μαρούδα, 2η Αγίας Βαρβάρας.&amp;nbsp; Οι ρυθμίσεις αυτές προβλέπονται να διαρκέσουν περίπου 30 ημέρες. Πληροφορίες: 213-2023972, 213-2023976, 213-2023952, 213-2023971, 213-20230961 &amp;nbsp;
