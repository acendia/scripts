Title:
Τη διαφωνία τους εκφράζουν δύο μέλη του Συλλόγου Εργαζομένων Δήμου Χαλανδρίου
Description:
Η Κατερίνα Μπαλάσκα και ο Δημήτρης Μ. Χανιωτάκης,&amp;nbsp;μέλη του Δ.Σ. του Συλλόγου Εργαζομένων του Δήμου Χαλανδρίου, εκφράζουν τη διαφωνία τους ως προς το περιεχόμενο του κειμένου της χθεσινής&amp;nbsp;ανακοίνωσης του Συλλόγου, σχετικά με το ατύχημα που συνέβη σε εργαζόμενη του Δήμου. Αναλυτικά η ανακοίνωσή τους:&amp;nbsp; Αγαπητές συναδέλφισσες, αγαπητοί συνάδελφοι Με αφορμή την ανακοίνωση του Συλλόγου εργαζομένων (ΕΔΩ η ανακοίνωση) σχετικά με το ατύχημα που συνέβη σε εργαζόμενη του Δήμου μας, θα θέλαμε να σας ενημερώσουμε ότι, διαφωνούμε ως προς το περιεχόμενο του κειμένου της ανακοίνωσης. Και για να γίνουμε πιο συγκεκριμένοι: Το ατύχημα της συναδέλφου εργαζομένης συνέβη κατά τη διάρκεια καθαρισμού του χώρου όπου λειτουργεί η Λαϊκή Αγορά στην περιοχή της Τούφας Χαλανδρίου. Επομένως, αγαπητοί συνάδελφοι, πραγματικά δεν κατανοούμε ποια σχέση ακριβώς έχουν τα παρακάτω στην ανακοίνωση: Παρά τις αλλεπάλληλες, γραπτές και προφορικές, επισημάνσεις –παρατηρήσεις και υποδείξεις βελτιώσεων στο χώρο του αμαξοστασίου, της Επιτροπής Υγιεινής και Ασφάλειας του Δήμου, αλλά και των αντίστοιχων αναφορών - καταγγελιών του ΔΣ του συλλόγου εργαζομένων και την παρουσία στα Δημοτικά Συμβούλια, η Διοίκηση του Δήμου εξακολουθεί να μην προβαίνει στα απαιτούμενα μέτρα για τη βελτίωση των συνθηκών εργασίας στο χώρο του αμαξοστασίου, αλλά και να μην τηρεί στο ακέραιο τα μέτρα υγιεινής και ασφάλειας των εργαζομένων. Η έλλειψη μέσων και μέτρων ατομικής προστασίας, η ύπαρξη ενός κακοσυντηρημένου και πολλές φορές επικίνδυνου μηχανολογικού εξοπλισμού, η εντατικοποίηση σε υπέρμετρο βαθμό της εργασίας, η έλλειψη εκπαίδευσης του προσωπικού, η χρησιμοποίηση υπαλλήλων σε άλλες εργασίες από αυτές για τις οποίες προσελήφθηκαν, η έλλειψη μόνιμου προσωπικού και η επικράτηση των ελαστικών μορφών εργασίας είναι μερικές από τις αιτίες των εργατικών ατυχημάτων. Όσο για την «έλλειψη μέσων και μέτρων ατομικής προστασίας, η ύπαρξη ενός κακοσυντηρημένου και πολλές φορές επικίνδυνου μηχανολογικού εξοπλισμού» στην οποία αναφέρεστε, σας υπενθυμίζουμε το Πρακτικό της 5ης Συνεδρίασης της Επιτροπής Υγιεινής και Ασφάλειας των Εργαζομένων (Ε.Υ.Α.Ε.) με Εκπρόσωπο της Διοίκησης , σύμφωνα με το οποίο συμφωνήθηκαν μια σειρά από μέτρα. (ΕΔΩ το Πρακτικό που έχει αναρτηθεί στο blog του Συλλόγου εργαζομένων). Ακόμη, επιτρέψτε μας να απορήσουμε για το γεγονός ότι, η ανακοίνωση έχει πολλά κοινά σημεία με την ανακοίνωση της ΔΑΣ-ΟΤΑ (ΕΔΩ η ανακοίνωση – από το site aftodioikisi.gr)… Ως προς την απαίτηση για απαραίτητους ελέγχους στα αμαξοστάσια όλης της χώρας και στην επιβολή ποινών για την μη τήρηση του νόμου, δε νομίζουμε, αγαπητοί συνάδελφοι, ότι υπάρχει κάποιος που να διαφωνεί. Εκφράζουμε τις ειλικρινείς ευχές μας για ταχεία ανάρρωση στην εργαζόμενη και ας είναι αυτό το τελευταίο ατύχημα στο χώρο της Τ.Α. Με τιμή Κατερίνα Μπαλάσκα - Δημήτρης Μ. ΧανιωτάκηςΜέλη του Δ.Σ. του Συλλόγου εργαζομένων του Δήμου Χαλανδρίου &amp;nbsp;
