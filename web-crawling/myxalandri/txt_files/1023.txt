Title:
Eπίσκεψη του Πάνου Σκουρλέτη στο Τοπικό Ιατρείο Κάτω Χαλανδρίου
Description:
«Εδώ και τώρα γιατρούς και στήριξη στο Τοπικό Ιατρείο Κάτω Χαλανδρίου» ζήτησε κατά την επίσκεψή του στη δομή ο βουλευτής του ΣΥΡΙΖΑ-ΠΣ Πάνος Σκουρλέτης. Αναλυτικά η ανακοίνωση: Το Τοπικό Ιατρείο Κάτω Χαλανδρίου επισκέφτηκε ο βουλευτής Επικρατείας και κοινοβουλευτικός εκπρόσωπος του ΣΥΡΙΖΑ-ΠΣ, Πάνος Σκουρλέτης, συνοδευόμενος από τις δημοτικούς συμβούλους Ευγενία Κατούφα και Χριστίνα Μαχαιρά και μέλη της ΟΜ ΣΥΡΙΖΑ - ΠΣ Χαλανδρίου. Ο Πάνος Σκουρλέτης έχει επίσης, καταθέσει και ως αναφορά στη Βουλή, την οποία συνυπογράφουν συνολικά 16 βουλευτές του ΣΥΡΙΖΑ-ΠΣ, την περιγραφή των ακραίων συνθηκών εργασίας από γιατρό της δομής. Το Ιατρείο Καλύπτει 50.000 κατοίκους του Χαλανδρίου και όμορων δήμων. Δυστυχώς, το κτίριο δεν συντηρείται εδώ και πολύ καιρό, ενώ σημειώθηκε ραγδαία υποστελέχωση στη δομή, η οποία επί ΣΥΡΙΖΑ είχε εφτά περισσότερους γιατρούς. Τελικά έμειναν δύο παθολόγοι και μία γενική γιατρός μέχρι το 2021 και τώρα έμεινε μόνο η γενική γιατρός, η οποία, όμως πρέπει να πηγαίνει και σε άλλη δομή. Υποστελεχωμένος είναι και ο Σταθμός Προστασίας Μάνας, Παιδιού και Εφήβου. Μέχρι το 2021 είχε γυναικολόγο, παιδοδοντίατρο και τρεις επισκέπτες υγείας. Τώρα γυναικολόγος έρχεται μια φορά την εβδομάδα για προγεννητικό έλεγχο. Είναι ολοφάνερο ότι η κυβέρνηση κινείται στο δρόμο της διαρκούς απαξίωσης της πρωτοβάθμιας δημόσιας φροντίδας υγείας. Είναι επιτακτική ανάγκη εδώ και τώρα η κάλυψη των κενών στο Τοπικό Ιατρείο με γενικό ιατρό, καρδιολόγο και άλλες ειδικότητες, αλλά και η μονιμοποίηση των επικουρικών συνολικά στο σύστημα υγείας, καθώς και η ενίσχυση του ΕΣΥ.
