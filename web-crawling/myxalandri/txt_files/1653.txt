Title:
Ψηφίστηκε η Απλή Αναλογική στις δημοτικές και περιφερειακές εκλογές
Description:
Με 161 ψήφους υπέρ, και 111 κατά ψηφίστηκε από τη βουλή το σύστημα της Απλής Αναλογικής στις δημοτικές και περιφερειακές εκλογές. Υπερψήφισαν οι βουλευτές του ΣΥΡΙΖΑ, των ΑΝΕΛ πλην του Κ.Κατσίκη και του ΚΚΕ. Πρόκειται για τα άρθρα 28 και 56 του νομοσχεδίου που έγινε πια νόμος. Η τροπολογία για την κατάτμηση της Β΄Αθηνών και της Περιφερειας Αττικής που περιλαμβάνεται από τροπολογία στο άρθρο 255 υπερψηφίστηκε από 241 βουλευτές, και έτσι θα εφαρμοστεί από τις επόμενες εκλογές. Υπέρ ψήφισαν οι βουλευτές του ΣΥΡΙΖΑ, της ΝΔ, της ΔΗΣΥ, του Ποταμιού, ενώ κατά 31 συνάδελφοί τους από το ΚΚΕ, τη Χρυσή Αυγή και την Ένωση Κεντρώων. Επί της αρχής το νομοσχέδιο ΚΛΕΙΣΘΕΝΗΣ 1 υπερψηφίστηκε με 150 υπερ και 123 κατά. Υπερψήφισαν όλοι οι βουλευτές του ΣΥΡΙΖΑ και των ΑΝΕΛ. Τέλος με 150 και 149 ψήφους αντίστοιχα υπερψηφίστηκαν τα άρθρα 6 και 46 που αφορούν την μείωση της δημοτικής και της περιφερειακής περιόδου αντίστοιχα από 5 σε 4 χρόνια. Υπέρ ψήφισαν οι βουλευτές ΣΥΡΙΖΑ και ΑΝΕΛ. Ετσι οι επόμενες δημοτικές και περιφερειακές εκλογές θα διεξαχθούν με το σύστημα της απλής αναλογικής, την ημέρα της ψηφοφορίας για την ανάδειξη των εκπροσώπων της Ελλάδας στο Ευρωπαικό Κοινοβούλιο. Σύμφωνα με την απόφαση του Ευρωπαϊκού Κοινοβουλίου οι ευρωεκλογές θα διεξαχθουν μεταξύ 23 και 26&amp;nbsp;Μαΐου 2019. Κυριακή πέφτει στις 26 Μαΐου 2019. Οπου χρειασθεί Β΄γύρος, θα γίνει στις 2 Ιουνίου. Παράλληλα, η επόμενη θητεία δημάρχων και περιφερειαρχών θα είναι τετραετής. Πηγή:&amp;nbsp;www.myota.gr &amp;nbsp;
