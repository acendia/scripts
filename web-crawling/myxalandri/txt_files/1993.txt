Title:
“Χαλάνδρι σε Δράση”: Αδιάβατοι δρόμοι, πλατείες παγοδρόμια, δέντρα στους δρόμους για 5η μέρα
Description:
Ανακοίνωση της δημοτικής παράταξης «Χαλάνδρι σε Δράση» με επικεφαλής την κ. Κρίστη Αγαπητού, αναφορικά με την κατάσταση που επικρατεί ακόμη στις περισσότερες γειτονιές του Χαλανδρίου:  Πέμπτο 24ωρο πλέον και το &quot;βραχυκύκλωμα&quot; του δημοτικού μηχανισμού και της Διοίκησης έχει μετατραπεί σε &quot;black out&quot;. Ζητήσαμε με υπευθυνότητα και χωρίς κραυγές απαξίωσης έναν ανασχεδιασμό του αρχικού σχεδιασμού αντιμετώπισης αυτής της έκτακτης κατάστασης. Αντί αυτού για πέμπτη ημέρα τα προβλήματα όχι μόνο δεν μειώνονται, αλλά αυξάνονται. Δεν χρειάζεται να παραθέσουμε τα αυτονόητα και τα πασιφανή των αποκλεισμένων δρόμων και νοικοκυριών. Μια απλή περιήγηση στην πόλη καταδεικνύει το μέγεθος. Δεν μπορούμε να πιστέψουμε ότι υπάρχει έλλειψη ενημέρωσης της Δημοτικής Αρχής για το χάος που επικρατεί ακόμη σε πολλά σημεία του Χαλανδρίου. Η ευκολία αποποίησης ευθυνών του Δημάρχου και η μετακύλισή τους στην Περιφέρεια δεν πείθει. Οι αδιάβατοι δρόμοι του Χαλανδρίου, οι πλατείες παγοδρόμια, τα δέντρα στους δρόμους είναι ευθύνη αποκλειστικά δική του. Οι λαλίστατες σελίδες του Δήμου και των υποστηρικτών του έχουν σιγήσει τις τελευταίες ημέρες όπως έχει σιγήσει και η προστασία των Δημοτών. Χρειάζονται άμεσες λύσεις, είμαστε ήδη στο και 5, ο ήλιος δεν αρκεί να καθαρίσει το Χαλάνδρι. Δημοτική παράταξη «Χαλάνδρι σε Δράση»
