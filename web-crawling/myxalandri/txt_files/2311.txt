Title:
Με κλεμμένο αυτοκίνητο από το Χαλάνδρι η μαφιόζικη δολοφονία στον Πειραιά
Description:
Οι δράστες πυρπόλησαν το κλεμμένο όχημά τους λίγα λεπτά μετά το χτύπημα. Βίντεο με το φλεγόμενο αυτοκίνητο που χρησιμοποίησαν και μετά κατέστρεψαν οι δράστες της δολοφονίας του 52χρονου στα Μανιάτικα, χθες το βράδυ, μετέδωσε η εκπομπή «Μαζί Σου» του ΣΚΑΪ. Περίοικοι δήλωσαν πως άκουσαν θόρυβο που θύμιζε έκρηξη γύρω στις 21:20. Όταν βγήκαν στα μπαλκόνια είδαν το μαύρο όχημα τυλιγμένο στις φλόγες ενώ προς τον ουρανό αναδύονταν πυκνοί καπνοί. Το αυτοκίνητο, μάρκας Opel, ήταν κλεμμένο. Η κλοπή είχε δηλωθεί τον Μάρτιο στο Χαλάνδρι. Οι εκτελεστές το χρησιμοποίησαν ώστε να προσεγγίσουν τον 52χρονο την ώρα που ετοιμαζόταν να μπει στην πολυκατοικία όπου διέμενε ο γιος του. Στην συνέχεια τον πυροβόλησαν από μικρή απόσταση με καλάσνικοφ. Η καύση του οχήματος καταδεικνύει πως οι δράστες, κατά πάσα πιθανότητα τρία άτομα, ήθελαν να καταστρέψουν τα ίχνη τους και όποια πειστήρια θα μπορούσαν να αξιοποιηθούν από την σήμανση. Το θύμα είχε απασχολήσει πολλές φορές τις Αρχές για ανάμειξη σε εκβιασμούς και άλλα έργα της νύχτας, ενώ παλαιότερα είχε επιβιώσει μίας απόπειρας δολοφονίας. Η Αστυνομία εκτιμά πως πρόκειται για ξεκαθάρισμα λογαριασμών ανάμεσα σε κυκλώματα της νύχτας. Δείτε το video Πηγή: www.skai.gr &amp;nbsp;
