Title:
Συλλυπητήρια του Δήμου Χαλανδρίου για την απώλεια του Θανάση Κανατσούλη
Description:
Συλλυπητήρια στην οικογένεια και τους οικείους του, εκφράζουν ο δήμαρχος Σίμος Ρούσσος και το Δημοτικό Συμβούλιο Χαλανδρίου για την απώλεια του Θανάση Κανατσούλη, ο οποίος άφησε σημαντική παρακαταθήκη στα πολιτιστικά δρώμενα της πόλης. Ο Θανάσης Κανατσούλης υπήρξε επί σειρά ετών μέλος του Δ.Σ. του Αετοπούλειου Πολιτιστικού Κέντρου Χαλανδρίου (1996-1998 &amp;amp; 2001-2002). Ήταν υπεύθυνος των πολιτιστικών εκδηλώσεων του Αετοπούλειου το 2004 ενώ διετέλεσε και πρόεδρος του Νομικού Προσώπου από το 2007 έως το 2010. «Ο Θανάσης Κανατσούλης υπήρξε ενεργός πολίτης του Χαλανδρίου, με σημαντικό έργο στα πολιτιστικά πράγματα της πόλης μας. Εκ μέρους και του Δημοτικού μας Συμβουλίου εκφράζω θερμά συλλυπητήρια στην οικογένεια και τους οικείους του», σημείωσε ο δήμαρχος Χαλανδρίου Σίμος Ρούσσος. Η εξόδιος ακολουθία θα τελεστεί τη Δευτέρα 25 Ιουλίου 2022, στις 16:30, στο Κοιμητήριο Χαλανδρίου. * φωτο από την ιστοσελίδα του Εθνικού Ωδείου Χαλανδρίου  
