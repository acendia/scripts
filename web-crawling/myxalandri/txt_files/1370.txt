Title:
Εβδομάδα Οδικής Ασφάλειας από τον ΣΒΑΠ και τον Δήμο Φιλοθέης-Ψυχικού
Description:
Στο πλαίσιο του Προγράμματος Κυκλοφοριακής Αγωγής, συνεχίζεται με ιδιαίτερη επιτυχία για 5η συνεχόμενη χρονιά η Εβδομάδα Οδικής Ασφάλειας (από Δευτέρα 26/3 μέχρι Παρασκευή 30/3), που διοργανώνει ο Σ.Β.Α.Π. σε συνεργασία με τον Ι.Ο.Α.Σ και τον Δήμο Φιλοθέης-Ψυχικού. Απώτερος σκοπός της δράσης αυτής είναι η έγκαιρη και έγκυρη πληροφόρηση των πολιτών και ιδιαίτερα των νέων, για το μείζον θέμα της οδικής ασφάλειας και της κυκλοφοριακής αγωγής. Σε μια χώρα όπου τα τροχαία ατυχήματα αποτελούν διαχρονικό πρόβλημα με κοινωνικές και οικονομικές προεκτάσεις, ο Σύνδεσμος για τη Βιώσιμη Ανάπτυξη των Πόλεων (21 ΟΤΑ) έχει ξεκινήσει, εδώ και αρκετά χρόνια, ενημερωτικό πρόγραμμα ευαισθητοποίησης για την πρόληψη ατυχημάτων και τη σωστή οδική συμπεριφορά. Το συγκεκριμένο πρόγραμμα περιλαμβάνει καθημερινές, ενημερωτικές ομιλίες από ειδικούς, στα σχολεία του Δήμου Φιλοθέης-Ψυχικού, σε συνεργασία με το Ινστιτούτο Οδικής Ασφάλειας, Πάνος Μυλωνάς. Συγκεκριμένα, θα πραγματοποιηθούν ομιλίες: Δευτέρα 26/3, στο 2ο Δημοτικό Ν. Ψυχικού Tρίτη 27/3, στο 1ο Γυμνάσιο Ν. Ψυχικού Τετάρτη 28/3, στο Δημοτικό Ψυχικού Πέμπτη 29/3, στο Δημοτικό Φιλοθέης Παρασκευή 30/3, Βιωματική εκπαίδευση στην πλατεία Αγίας Σοφίας 09:00-14:00 Παράλληλα, θα γίνουν ομιλίες για τους δημότες, καθώς και για τους μαθητές από την Τροχαία. Το πρόγραμμα θα εμπλουτιστεί με επιπλέον εκδηλώσεις από τους φορείς που δραστηριοποιούνται στον Δήμο και θα έχουν ως θέμα την οδική ασφάλεια. &amp;nbsp;
