Title:
Ο καιρός του τριημέρου της 25ης Μαρτίου στο Χαλάνδρι
Description:
Η εαρινή ισημερία, στις 20 Μαρτίου, σηματοδότησε και &quot;επίσημα&quot; την έναρξη της Άνοιξης στο Βόρειο ημισφαίριο και ο καιρός στο Χαλάνδρι, συνεχίζει, όπως συμβαίνει από τις αρχές του μήνα, να συμβαδίζει με τα &quot;πρότυπα&quot; της εποχής και οι φυσιολογικές, για τον Μάρτιο, μεταπτώσεις στις καιρικές διαθέσεις, να μην παρουσιάζουν ακραίες διακυμάνσεις. Ο Βοριάς, που δρόσισε τις τελευταίες ημέρες, την πόλη του Χαλανδρίου, αναμένεται να συνεχιστεί και το Σάββατο, διατηρώντας τη θερμοκρασία σε επίπεδα ανάλογα αυτών που επικράτησαν τις τελευταίες ημέρες. Από την Κυριακή, προβλέπεται εξασθένιση του Βοριά και άνοδος της θερμοκρασίας κυρίως ως προς τις μέγιστες τιμές. Σύμφωνα με τα τελευταία προγνωστικά στοιχεία, ο εορτασμός της 25ης Μαρτίου, θα γίνει στο Χαλάνδρι με ήπιες καιρικές συνθήκες, γενικά ασθενείς ανέμους και περαιτέρω άνοδο της θερμοκρασίας, η οποία κατά τις μεσημεριανές ώρες θα προσεγγίσει τους 20°C. Το ήπιο καιρικό σκηνικό προβλέπεται να συνεχιστεί μέχρι τα μέσα της επόμενης εβδομάδας. Εν συνεχεία, σύμφωνα με τα προγνωστικά δεδομένα, προβλέπεται σημαντική μεταβολή του καιρού με κύριο χαρακτηριστικό τις βροχές, την επικράτηση ισχυρών ανέμων και την αισθητή πτώση της θερμοκρασίας, ενώ είναι αρκετά πιθανό να σημειωθούν χιονοπτώσεις σε χαμηλά υψόμετρα της γύρω ορεινής ζώνης. Ο Χειμώνας, λοιπον, φαίνεται να ετοιμάζει μία &quot;αντεπίθεση&quot; στα τέλη του μήνα και να μην καταθέτει εύκολα τα όπλα παρ&#039; ό,τι ημερολογιακά η Άνοιξη κερδίζει ολοένα και περισσότερο έδαφος. Καλό τριήμερο! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
