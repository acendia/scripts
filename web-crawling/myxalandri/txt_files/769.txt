Title:
Δράση καθαρισμού της Ρεματιάς με αφορμή την Παγκόσμια Ημέρα Περιβάλλοντος
Description:
Με αφορμή την Παγκόσμια Ημέρα Περιβάλλοντος, στις 5 Ιουνίου, ο Δήμος Χαλανδρίου διοργανώνει δράση καθαρισμού της Ρεματιάς, την Κυριακή 28 Μαΐου 2023, σε συνεργασία με τους Εθελοντές Πολιτικής Προστασίας Χαλανδρίου, τον Σύλλογο Προστασίας Περιβάλλοντος και Ρεματιάς Πεντέλης - Χαλανδρίου και το 3ο Σύστημα Προσκόπων Τούφας Χαλανδρίου. Η δράση θα ξεκινήσει από το Πάρκο Φραγκοκλησιάς, τον νέο πνεύμονα πρασίνου της Ρεματιάς, στις 10:00 το πρωί της Κυριακής. «Θα περιποιηθούμε και θα ποτίσουμε τα φυτά του πρόσφατα αναδασωμένου χώρου στην οδό Φραγκοκλησιάς. Στη συνέχεια, θα περπατήσουμε και θα καθαρίσουμε τις όχθες και την κοίτη της Ρεματιάς, έως το πλάτωμα του Προφήτη Ηλία. Σας περιμένουμε όλες/όλους!», αναφέρουν οι διοργανωτές. Ο Δήμος Χαλανδρίου διοργανώνει σειρά δράσεων ευαισθητοποίησης των πολιτών για την Παγκόσμια Ημέρα του Περιβάλλοντος, οι οποίες θα ανακοινωθούν το επόμενο διάστημα.  
