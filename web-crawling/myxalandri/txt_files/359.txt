Title:
ΟΑΣΑ: Τροποποιήσεις στο δίκτυο των λεωφορειακών γραμμών από τη Δευτέρα 14 Οκτωβρίου
Description:
Στην ανάπτυξη ενός αξιόπιστου και λειτουργικού δικτύου λεωφορειακών γραμμών προχωρά ο ΟΑΣΑ -&amp;nbsp;Ενισχύεται η διαλειτουργικότητα με τα μέσα σταθερής τροχιάς&amp;nbsp; Με στόχο τη βελτίωση της εξυπηρέτησης του επιβατικού κοινού και την αποδοτικότερη λειτουργία του συστήματος των δημόσιων αστικών συγκοινωνιών, ο ΟΑΣΑ προχωρά σε αλλαγές στο υπάρχον συγκοινωνιακό δίκτυο της πρωτεύουσας, δίνοντας έμφαση στη λειτουργία αξονικών γραμμών που διέρχονται από τους κύριους οδικούς άξονες της πόλης, καθώς και στη διασύνδεση λεωφορειακών γραμμών, με τους σταθμούς μέσων σταθερής τροχιάς. Βασικές κατευθύνσεις της αναδιοργάνωσης είναι: Σημαντική βελτίωση στην αξιοπιστία εκτέλεσης των δρομολογίων του δικτύου των οδικών μέσων. Διευκόλυνση των μετεπιβιβάσεων μεταξύ των Μέσων Μαζικής Μεταφοράς, με τις λεωφορειακές γραμμές να λειτουργούν τροφοδοτικά προς το δίκτυο των μέσων σταθερής τροχιάς (μετρό, ηλεκτρικός, τραμ). Λειτουργικότερη απόδοση των γραμμών. Ταχύτερη μετακίνηση των επιβατών. Πλήρης αξιοποίηση των υφιστάμενων δυνατοτήτων των εταιρειών λειτουργίας, σε τροχαίο υλικό και ανθρώπινο δυναμικό. Οι αλλαγές θα πραγματοποιηθούν τμηματικά, αρχής γενομένης από τον Οκτώβριο του 2019 και θα ολοκληρωθούν τον Φεβρουάριο του 2020. Οι συγκοινωνιακές παρεμβάσεις βασίζονται σε ενισχύσεις δρομολογίων, τροποποιήσεις - συγχωνεύσεις γραμμών και αναστολή λειτουργίας γραμμών. Συγκεκριμένα, σε πρώτη φάση και σε ισχύ από τη Δευτέρα 14 Οκτωβρίου 2019 προβλέπονται οι ακόλουθες τροποποιήσεις στο δίκτυο των λεωφορειακών γραμμών:&amp;nbsp; 404 ΣΤ. ΧΑΛΑΝΔΡΙΟΥ - ΣΤ. ΕΘΝ. ΑΜΥΝΑΣ Η γραμμή 404 αναστέλλεται, καθώς σύμφωνα με τα υπάρχοντα διαθέσιμα στοιχεία, παρουσιάζει χαμηλή επιβατική κίνηση. Η κάλυψη των μετακινήσεων που εξυπηρετούνται από τη γραμμή 404 θα παρέχεται από άλλες γραμμές του δικτύου (402, Α5, Β5), καθώς και τη δημοτική συγκοινωνία του Δήμου Χαλανδρίου.&amp;nbsp; 054 ΠΕΡΙΣΣΟΣ - ΑΚΑΔΗΜΙΑ - ΜΕΤΑΜΟΡΦΩΣΗ Διαχωρισμός της λεωφορειακής γραμμής 054 (Περισσός - Ακαδημία - Μεταμόρφωση) σε δύο νέες λεωφορειακές τροφοδοτικές γραμμές 054 (Περισσός - Λαμπρινή - Πολυτεχνείο) και 211 (Μεταμόρφωση - Ακαδημία). Ο διαχωρισμός της αρχικής λεωφορειακής γραμμής 054 πραγματοποιήθηκε, ώστε να επιτευχθεί καλύτερη συγκοινωνιακή εξυπηρέτηση των κατοίκων των Δήμων Ν. Ιωνίας, Γαλατσίου, Βύρωνα και Υμηττού, αποκόπτοντας το τμήμα διαδρομής στην περιοχή του κέντρου της Αθήνας, στο οποίο παρατηρούνται καθυστερήσεις. Η κάλυψη των μετακινήσεων που εξυπηρετούνται από την υφιστάμενη γραμμή 054, στο τμήμα διαδρομής της στο κέντρο της Αθήνας, θα πραγματοποιείται από το υφιστάμενο δίκτυο τρόλεϊ και μετρό. 732 ΑΓ. ΦΑΝΟΥΡΙΟΣ - ΑΚΑΔΗΜΙΑ - ΖΩΟΔΟΧΟΣ ΠΗΓΗ Διαχωρισμός της λεωφορειακής γραμμής 732 (Αγ. Φανούριος - Ακαδημία - Ζωοδόχος Πηγή) σε δύο νέες λεωφορειακές τροφοδοτικές γραμμές: 732 (Αγ. Φανούριος - Χαλκοκονδύλη) και 214 (Ζωοδόχος Πηγή - Ακαδημία). Ο διαχωρισμός της σημερινής λεωφορειακής γραμμής 732 πραγματοποιήθηκε, ώστε να επιτευχθεί καλύτερη συγκοινωνιακή εξυπηρέτηση των κατοίκων των Δήμων Ιλίου, Περιστερίου, Βύρωνα και Καισαριανής, αποκόπτοντας το τμήμα διαδρομής στην περιοχή του κέντρου της Αθήνας, όπου παρατηρούνται καθυστερήσεις. Η κάλυψη των μετακινήσεων που εξυπηρετούνται από την υφιστάμενη γραμμή 732, στο τμήμα διαδρομής της στο κέντρο της Αθήνας, θα πραγματοποιείται από το υφιστάμενο δίκτυο τρόλεϊ και μετρό. 409 - 413 ΠΑΠΑΓΟΥ - ΣΤ. ΕΘΝΙΚΗΣ ΑΜΥΝΑΣ - ΣΤ. ΚΑΤΕΧΑΚΗ Ενοποιούνται οι λεωφορειακές γραμμές 409 και 413 σε μία λεωφορειακή γραμμή. Η γραμμή με την παρούσα της μορφή εκτελεί δρομολόγια την Κυριακή και τις καθημερινές μετά τις 20:00. Με την νέα μορφή διασφαλίζεται καλύτερη αξιοπιστία στα δρομολόγια που εξυπηρετούν την περιοχή του Παπάγου. Β2 ΑΚΑΔΗΜΙΑΣ - ΑΓ. ΚΟΣΜΑΣ Αναστέλλεται η λειτουργία τμήματος της γραμμής από τον Σταθμό Συγγρού - Φιξ έως την Ακαδημίας. Η νέα γραμμή θα εκτελεί δρομολόγια μέχρι τον σταθμό μετρό Συγγρού - Φιξ, επιτυγχάνοντας την ταχεία σύνδεση της ευρύτερης περιοχής με το δίκτυο μετρό. Η κάλυψη των μετακινήσεων που εξυπηρετούνται από τη γραμμή Β2 στο κέντρο της Αθήνας, θα πραγματοποιείται μέσω άλλων γραμμών του δικτύου (040, Α2) και της γραμμής 2 του μετρό. Γ10 ΑΝΑΚΑΣΑ - ΠΛ. ΒΑΘΗ Αναστέλλεται η λειτουργία τμήματος της γραμμής από τον σταθμό Κάτω Πατήσια έως την Πλατεία Βάθη. Η νέα γραμμή θα εκτελεί δρομολόγια μέχρι τον σταθμό του μετρό στα Κάτω Πατήσια, επιτυγχάνοντας την ταχεία σύνδεση της ευρύτερης περιοχής με το δίκτυο μέσων σταθερής τροχιάς. Η κάλυψη των μετακινήσεων που εξυπηρετούνται από τη γραμμή Γ10 θα παρέχεται μέσω άλλων γραμμών του δικτύου που διέρχονται από τις οδούς Αχαρνών και Λιοσίων και της γραμμής 1 (ηλεκτρικός). 711 ΖΩΦΡΙΑ - ΑΝΩ ΛΙΟΣΙΑ Αναστέλλεται η λειτουργία τμήματος της γραμμής από τα Άνω Λιόσια μέχρι τον σταθμό μετρό Αττική. Η νέα γραμμή θα εκτελεί δρομολόγια μέχρι τον σταθμό προαστιακού Άνω Λιοσίων, επιτυγχάνοντας την άμεση σύνδεση της ευρύτερης περιοχής με το δίκτυο μέσων σταθερής τροχιάς. Η κάλυψη των μετακινήσεων που εξυπηρετούνται από τη γραμμή 711 προς το κέντρο της Αθήνας θα γίνεται μέσω μετεπιβίβασης στη λεωφορειακή γραμμή Β12 η οποία ενισχύεται ή στον προαστιακό. Παράλληλα, λειτουργεί στην περιοχή και δημοτική συγκοινωνία. 165 ΤΕΡΨΙΘΕΑ - ΑΡΓΥΡΟΥΠΟΛΗ - ΣΥΝΤΑΓΜΑ Η λειτουργία της γραμμής 165 στην οποία εκτελείται ένα δρομολόγιο σε ημερήσια βάση αναστέλλεται, καθώς λειτουργεί η γραμμή 164 που καλύπτει την ίδια διαδρομή. Η κάλυψη των μετακινήσεων που εξυπηρετούνται από τη γραμμή 165, θα παρέχεται από τη γραμμή 164 και από άλλες γραμμές του δικτύου και της δημοτικής συγκοινωνίας του Δήμου Ελληνικού - Αργυρούπολης. 155 ΣΤ. ΑΓ. ΔΗΜΗΤΡΙΟΣ - ΕΛΛΗΝΙΚΟ Η λειτουργία της γραμμής 155 αναστέλλεται, καθώς σύμφωνα με τα υπάρχοντα διαθέσιμα στοιχεία παρουσιάζει χαμηλή επιβατική κίνηση, αλλά σε μεγάλο μήκος της η γραμμή κινείται παράλληλα με άλλες γραμμές του δικτύου. Η κάλυψη των μετακινήσεων που εξυπηρετούνται από τη γραμμή 155 θα παρέχεται από άλλες γραμμές του δικτύου και της δημοτικής συγκοινωνίας του Δήμου Ελληνικού - Αργυρούπολης. Χ80 ΠΕΙΡΑΙΑΣ - ΑΚΡΟΠΟΛΗ - ΣΥΝΤΑΓΜΑ EXPRESS Η λειτουργία της γραμμής Χ80 αναστέλλεται εποχιακά, καθώς είναι μια γραμμή που λειτουργεί κατά τους θερινούς μήνες για τουριστικούς λόγους και με βάση τον προγραμματισμό καταργείται κάθε χρόνο αρχές Νοεμβρίου. 100 ΠΛ. ΚΟΥΜΟΥΝΔΟΥΡΟΥ - ΚΟΛΩΝΑΚΙ - ΑΓΟΡΑ Η λειτουργία της γραμμής 100 αναστέλλεται, καθώς σύμφωνα με τα υπάρχοντα διαθέσιμα στοιχεία παρουσιάζει χαμηλή επιβατική κίνηση. Η κάλυψη των μετακινήσεων που εξυπηρετούνται από τη γραμμή 100 θα παρέχεται από τις γραμμές μετρό 1,2,3 και από άλλες λεωφορειακές γραμμές και γραμμές τρόλεϊ στον Δήμο Αθηναίων. Γ16 ΠΛΑΤΕΙΑ ΚΟΥΜΟΥΝΔΟΥΡΟΥ - ΑΣΠΡΟΠΥΡΓΟΣ Η λειτουργία της γραμμής Γ16 αναστέλλεται, καθώς λειτουργεί παράλληλα η λεωφορειακή γραμμή 866 Ασπρόπυργος - Σταθμός Αγ. Μαρίνα μέχρι τον σταθμό Αγ. Μαρίνα. Η συγκεκριμένη λεωφορειακή γραμμή ενισχύεται για την καλύτερη εξυπηρέτηση του επιβατικού κοινού και παράλληλα τροποποιείται σε ένα τμήμα της στο Χαϊδάρι, ώστε να υπάρχει ανταπόκριση και με τη λεωφορειακή γραμμή Α15 Σταθμός Λαρίσης - Δάσος. 713 ΑΝΩ ΛΙΟΣΙΑ (ΠΑΝΟΡΑΜΑ) - ΣΤ. ΠΡΟΑΣΤ. ΑΝΩ ΛΙΟΣΙΑ Η λειτουργία της γραμμής 713 αναστέλλεται, καθώς η διαδρομή της θα καλύπτεται από τη γραμμή κορμού Β12 Μάρνη - Άνω Λιόσια (διέρχεται και από τον σταθμό Άνω Λιοσίων). Παράλληλα, η Β12 ενισχύεται με επιπλέον δρομολόγια για την καλύτερη κάλυψη των αναγκών του επιβατικού κοινού που κινείται στον άξονα της Λ. Φυλής. &amp;nbsp;
