Title:
Σειρήνες συναγερμού Πολιτικής Άμυνας θα ηχήσουν την Τρίτη σε όλη τη χώρα
Description:
Από το Υπουργείο Προστασίας του Πολίτη ανακοινώνεται ότι, την Τρίτη 28 Σεπτεμβρίου 2021 κατά την Άσκηση ΤΑΜΣ «ΠΑΡΜΕΝΙΩΝ-21», θα πραγματοποιηθεί δοκιμαστική ενεργοποίηση του συνόλου των σειρήνων συναγερμού Πολιτικής Άμυνας, σε όλη την επικράτεια, όπως παρακάτω: τοπική ώρα 11:00, σήμανση συναγερμού αεροπορικής επίθεσης, για χρονική διάρκεια εξήντα (60) δευτερολέπτων (διακοπτόμενος ήχος διαφορετικής έντασης), τοπική ώρα 11:05, σήμανση λήξης συναγερμού, για χρονική διάρκεια εξήντα (60) δευτερολέπτων (συνεχής ήχος σταθερής έντασης). Επίσης γνωστοποιείται στο κοινό ότι η ενεργοποίηση των σειρήνων συναγερμού Πολιτικής Άμυνας, έχει καθαρά δοκιμαστικό σκοπό και επομένως δεν υπάρχει λόγος σύγχυσης ή ανησυχίας.
