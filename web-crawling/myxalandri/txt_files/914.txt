Title:
Ψήφισμα του Δημοτικού Συμβουλίου Χαλανδρίου για την ιδιωτικοποίηση του νερού
Description:
Στην έκδοση ψηφίσματος το οποίο αντιτίθεται σε ενδεχόμενη ιδιωτικοποίηση του νερού, προχώρησε το Δημοτικό Συμβούλιο Χαλανδρίου, στις 15/3/2023 (Αρ. Απόφασης 72/2023), με αφορμή το σχετικό νομοσχέδιο που προωθεί το Υπουργείο Περιβάλλοντος. Το Δημοτικό Συμβούλιο Χαλανδρίου με το συγκεκριμένο ψήφισμα επαναβεβαιώνει τις θέσεις που έχει εκφράσει με προηγούμενα ψηφίσματα, για τη υπαγωγή της ΕΥΑΘ στο Υπερταμείο και για τη μη διάσπαση του ενιαίου δικτύου ύδρευσης και ζητά τον σεβασμό των αποφάσεων του ΣτΕ που κατοχυρώνουν τον χαρακτήρα του νερού ως κοινωνικού αγαθού με δημόσιο χαρακτήρα. Το ψήφισμα αναφέρει: «Το Δημοτικό Συμβούλιο Χαλανδρίου επαναεπιβεβαιώνει τις θέσεις που εκφράζουν τα ψηφίσματα στις υπ’ αρ. 120/2020 και 45/2022 αποφάσεις του Δημοτικού Συμβουλίου, για το νερό και ύστερα από τις τελευταίες εξελίξεις, ζητά από την Πολιτεία τον σεβασμό των αποφάσεων του ΣτΕ, οι οποίες κατοχυρώνουν τον αδιαπραγμάτευτο χαρακτήρα του νερού, ως κοινωνικού αγαθού με δημόσιο χαρακτήρα (190 και 191/2022, 1886/2022)». Σημειώνεται ότι, στο πλαίσιο της συζήτησης που προηγήθηκε του ψηφίσματος, δηλώθηκε ρητά ότι το Δημοτικό Συμβούλιο Χαλανδρίου θα επανέλθει με νέο ψήφισμα όταν η κυβέρνηση ξεκαθαρίσει τις προθέσεις της σε σχέση με το μέλλον της ΕΥΔΑΠ.
