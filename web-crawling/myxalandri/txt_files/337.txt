Title:
Επιστροφή πινακίδων, αδειών οδήγησης και κυκλοφορίας, ενόψει της εορταστικής περιόδου
Description:
Με απόφαση της υφυπουργού Προστασίας του Πολίτη Κατερίνας Παπακώστα - Σιδηροπούλου, επιστρέφονται από την Παρασκευή 21 Δεκεμβρίου 2018, οι άδειες οδήγησης, οι πινακίδες και οι άδειες κυκλοφορίας των οχημάτων, προκειμένου να διευκολυνθούν οι πολίτες στις μετακινήσεις τους, την περίοδο των εορτών των Χριστουγέννων, της Πρωτοχρονιάς και των Θεοφανείων. Η απόφαση αφορά στα στοιχεία οδήγησης και κυκλοφορίας που έχουν αφαιρεθεί ή κατατεθεί στις αστυνομικές Αρχές μέχρι την Πέμπτη 20 Δεκεμβρίου 2018, για τις ακόλουθες παραβάσεις: του άρθρου 34 Κ.Ο.Κ. (στάση και στάθμευση) και της παραγράφου 3 του άρθρου 4 Κ.Ο.Κ. (πινακίδα Ρ-40, απαγορεύεται η στάση και η στάθμευση), για την οποία προβλέπεται αφαίρεση της άδειας και των πινακίδων κυκλοφορίας του οχήματος για 20 ημέρες, σύμφωνα με την παράγραφο 8 του άρθρου 103 του Κ.Ο.Κ., όπως έχει τροποποιηθεί και ισχύει με την παράγραφο 3 του άρθρου 31 του Ν.4530/2018. Εξαιρούνται οι παραβάσεις που αφορούν στην παρεμπόδιση ραμπών διάβασης ατόμων με αναπηρία και στη στάθμευση σε αποκλειστικές ή γενικές θέσεις στάθμευσης ατόμων με αναπηρία (άρθρο 29 παρ. 1 εδ. β’ του Ν.4530/2018). Προϋπόθεση για την επιστροφή των προαναφερόμενων στοιχείων οδήγησης και κυκλοφορίας είναι η καταβολή του διοικητικού προστίμου. Σημειώνεται ότι η εκτέλεση αποφάσεων που έχουν εκδοθεί από δικαστικές ή άλλες Αρχές εφαρμόζεται κανονικά, καθώς δεν εμπίπτουν στην ανωτέρω διαδικασία επιστροφής των στοιχείων. Δείτε το τηλεοπτικό σποτ της Ελληνκής Αστυνομίας για την οδική ασφάλεια με αφορμή την επερχόμενη εορταστική περίοδο των Χριστουγέννων, της Πρωτοχρονιάς και των Θεοφανείων:&amp;nbsp; &amp;nbsp; &amp;nbsp; &amp;nbsp;
