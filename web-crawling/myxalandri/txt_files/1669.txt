Title:
Οι δράσεις του Συλλόγου Πεζοπόρων Χαλανδρίου τον Απρίλιο
Description:
Ο Φυσιολατρικός Πεζοπορικός Σύλλογος Χαλανδρίου «Ο ΕΥΡΙΠΙΔΗΣ» υποδέχεται την Άνοιξη με πλούσιες πεζοπορικές δράσεις για τα μέλη και τους φίλους του. Κυριακή 3 Απριλίου: Πεζοπορία στον Λόφο Φιλοθέης (για τα γυναικεία μέλη της ομάδας) Οι Πεζοπόροι Χαλανδρίου διοργανώνουν την πρώτη τους δράση αποκλειστικά για τις κυρίες της ομάδας. Την Κυριακή 3 Απριλίου θα πεζοπορήσουν σε μια εύκολη και ευχάριστη διαδρομή 10 χλμ. από το Χαλάνδρι μέχρι τον λόφο της Φιλοθέης και επιστροφή. Μετά τα 4 χλμ. η ομάδα θα ανέβει 145 σκαλοπάτια και για 1,5 χλμ. ο δρόμος θα έχει ανηφορική κλίση. Βαθμός δυσκολίας 1 και θετική υψομετρική 190 μ.Μετά το τέλος της πεζοπορίας, για όσες κυρίες το επιθυμούν, η ομάδα θα γευματίσει σε ψητοπωλείο στην κεντρική πλατεία Χαλανδρίου. Τόπος συνάντησης: Κεντρική πλατεία Χαλανδρίου (ΚΕΠ - Γρ. Γυφτόπουλου 2)Ώρα συνάντησης: 10:00 π.μ. Οι κύριες που θα συμμετέχουν πρέπει να έχουν μαζί τους τον απαραίτητο εξοπλισμό (αθλητικά παπούτσια, backpack με καλή εφαρμογή στη πλάτη, νερό 1 λίτρο τουλάχιστον, αντιανεμικό μπουφάν, φρούτο ή σνακ, γυαλιά ηλίου, αντηλιακό) και φυσικά καλή διάθεση και χαμόγελο! Τετάρτη 6 Απριλίου: Τακτική Γενική Συνέλευση του Συλλόγου Το Διοικητικό Συμβούλιο θα πραγματοποιήσει την ετήσια Τακτική Γενική Συνέλευση του Συλλόγου, την Τετάρτη 6 Απριλίου 2022, ώρα 6:30 μ.μ. στα κεντρικά γραφεία του συλλόγου, επί της οδού Καρελλά 22 στο Χαλάνδρι. Θα γίνει ο απολογισμός της οικονομικής χρήσης και συνοπτική παρουσίαση του εν γένει έργου και των δράσεων του Διοικητικού Συμβουλίου, από την εκλογή του μέχρι και το τέλος του 2021. Δικαίωμα συμμετοχής και ψήφου έχουν τα ταμιακά ενήμερα μέλη, τα οποία θα πρέπει να έχουν τακτοποιήσει τις οικονομικές τους υποχρεώσεις πριν την έναρξη της συνέλευσης. Κυριακή 17 Απριλίου: Πεζοπορία στην Μονή Φιλοσόφου και στον Λούσιο Ποταμό Η ομάδα θα ξεκινήσει από το Υπαίθριο Μουσείο Υδροκίνησης στη Δημητσάνα, θα διασχίσει το φαράγγι του Λούσιου ποταμού, και θα ακολουθήσει το μονοπάτι προς τη Νέα και Παλαιά Μονή Φιλοσόφου, καθώς και τη Μονή του Τιμίου Προδρόμου. Η κατάληξη της διαδρομής είναι το γεφύρι του Κόκκορη στην Αρχαία Γόρτυνα.Η Μονή Φιλοσόφου είναι χτισμένη στη δυτική πλευρά του φαραγγιού του Λούσιου, 11 χλμ. νοτιοδυτικά της Δημητσάνας και αποτελείται από δύο μοναστηριακά συγκροτήματα, ένα παλαιό και ένα νέο, τα οποία βρίσκονται σε μικρή απόσταση μεταξύ τους. Η παλαιά Μονή Φιλοσόφου είναι η πιο ιστορική και παλαιά μονή της Αρκαδίας και από τα παλαιότερα βυζαντινά μνημεία της Ελλάδας. Η διαδρομή των 9+ χλμ. που θα ακολουθήσει η ομάδα είναι μέτριας δυσκολίας και αποτελείται κυρίως από κατηφορικά σημεία. Βαθμός δυσκολίας 1 και θετική υψομετρική 730 μ. Η μετακίνηση θα γίνει με πούλμαν τηρώντας όλα τα μέτρα ασφαλείας.Ώρα αναχώρησης στις 7:00 π.μ. από τον Σταθμό Μετρό Χαλανδρίου. Προϋποθέσεις συμμετοχής: Όλα τα μέλη θα πρέπει να γνωρίζουν και να συμφωνούν με τον «Κανονισμό του Φυσιολατρικού Πεζοπορικού Συλλόγου Χαλανδρίου “Ο ΕΥΡΙΠΙΔΗΣ”, ο οποίος είναι αναρτημένος στην ιστοσελίδα και τα μέσα κοινωνικής δικτύωσης του συλλόγου. Όλα τα μέλη θα πρέπει να έχουν τον απαραίτητο εξοπλισμό, αναλόγως τον βαθμό δυσκολίας της διαδρομής, και υποχρεούνται να ακολουθούν κατά γράμμα τις οδηγίες του αρχηγού της ομάδας. Λόγω των υγειονομικών μέτρων η συμμετοχή θα είναι περιορισμένη και θα τηρηθεί σειρά προτεραιότητας για τα εγγεγραμμένα μέλη μας. Οι συμμετοχές θα πρέπει να δηλωθούν εγκαίρως. Τα νέα μέλη θα πρέπει να φέρουν τη «Δήλωση Απαλλαγής Ευθύνης και Ανάληψης Κινδύνου» υπογεγραμμένη. Όσοι συμμετέχοντες δεν επιθυμούν να είναι στις φωτογραφίες και τα βίντεο που αναρτά η ομάδα στα κοινωνικά μέσα θα πρέπει να ενημερώσουν τους αρμόδιους κατά τη δήλωση συμμετοχής τους. Όλοι οι συμμετέχοντες θα πρέπει να τηρούν πλήρως τους κανονισμούς και τα μέτρα προστασίας που ισχύουν για την υγεία και έχουν τεθεί από την Πολιτική Προστασία και τον ΕΟΔΥ. Στο πούλμαν είναι υποχρεωτική η μάσκα προσώπου, το αντισηπτικό και οι συμμετέχοντες θα πρέπει να έχουν κάνει self test. Περισσότερες πληροφορίες και δηλώσεις συμμετοχής: στο e-mail: pezoporoihalandriou@gmail.com, στο τηλ.: 697-4999545 (κ. Σωτήρης Μανίκας), στα γραφεία του συλλόγου: Καρελλά 22, Χαλάνδρι (Συνοικισμός), κάθε Τετάρτη 18:30-20:30,  στο facebook: Πεζοπόροι Χαλανδρίου, Ομάδα Πεζοπόροι Χαλανδρίου, στο instagram: @pezoporoihalandriou, στο site του συλλόγου: pezoporoihalandriou.gr. Ο Σύλλογος Πεζοπόρων Χαλανδρίου ευχαριστεί τα τοπικά μέσα ενημέρωσης για την υποστήριξή τους και την προβολή των δράσεων του συλλόγου.  
