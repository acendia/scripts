Title:
Καρτέρι θανάτου έστησε η γυναίκα που πυροβόλησε τον οφθαλμίατρο στο Χαλάνδρι
Description:
Σε προσωπικές διαφορές αποδίδεται το αιματηρό περιστατικό στο Χαλάνδρι. Η γυναίκα περίμενε τον οφθαλμίατρο και όταν παρέλαβε την κόρη τους από το σχολείο, του επιτέθηκε και τον πυροβόλησε. Ποια ήταν η σχέση τους. Καρτέρι θανάτου είχε στήσει, όπως όλα δείχνουν, η γυναίκα από την Αλβανία, σε βάρος του 68χρονου οφθαλμίατρου, έξω από το σπίτι και το ιατρείο του, στην συμβολή των οδών Ζαν Μωρεάς και Φιλικής Εταιρείας, στο Χαλάνδρι. Ο γιατρός με την συγκεκριμένη γυναίκα, που σύμφωνα με πληροφορίες, είχαν σχέση πριν αρκετά χρόνια, ενώ εκείνος ήταν παντρεμένος με παιδιά, είχε αποκτήσει και μία κόρη μαζί της και είχε πάρει την επιμέλειά της. Το 12χρονο κοριτσάκι τους ζούσε με τον πατέρα του και την επί σειρά ετών σύζυγό του γιατρού και υπήρχαν συχνές προστριβές με την γυναίκα που τον πυροβόλησε. Η ίδια φαίνεται πως αντιμετώπιζε ψυχολογικά προβλήματα, πήγαινε συχνά εκεί και προκαλούσε έντονες προστριβές, διεκδικώντας την κόρη τους. Μόλις ο γιατρός παρέλαβε την ανήλικη κόρη τους από το σχολείο και την πήγε στο σπίτι, η γυναίκα εμφανίστηκε και επιτέθηκε στον πρώην σύντροφό της, τον οποίο πυροβόλησε με ένα περίστροφο, τουλάχιστον δύο φορές στην θωρακική χώρα. Το θύμα μεταφέρθηκε σε κρίσιμη κατάσταση στο Νοσοκομείο «Γεννηματάς» όπου οι γιατροί δίνουν μάχη να τον κρατήσουν στη ζωή και η γυναίκα ακινητοποιήθηκε και συνελήφθη από τους πρώτους αστυνομικούς που έφτασαν στο σημείο. Μάλιστα ήταν σε κατάσταση αμόκ και παραμένει με αποτέλεσμα να περιμένουν οι αστυνομικοί της Ασφάλειας που ερευνούν την υπόθεση, να ηρεμήσει για να μπορέσουν να την εξετάσουν. Πηγή: news247.gr  
