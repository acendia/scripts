Title:
Πρόγραμμα παιδικής προστασίας / πρώιμης παρέμβασης από την ΠΕΓΚΑΠ-ΝΥ
Description:
Το Kέντρο Πρόληψης και Συμβουλευτικής της ΠΕΓΚΑΠ-ΝΥ (Πανελλήνια Ένωση Γονέων και Κηδεμόνων Ατόμων Παιδιών - Νοητικά Υστερούντων) ξεκίνησε ένα πρόγραμμα παιδικής προστασίας/πρώιμης παρέμβασης, το οποίο απευθύνεται σε βρέφη και παιδιά ηλικίας από 6 μηνών έως και 6 ετών με κάποιο διαγνωσμένο ή μη, πρόβλημα νοητικής υστέρησης ή άλλης αναπτυξιακής διαταραχής. Το πρόγραμμα αυτό προσφέρεται δωρεάν με χρηματοδότηση από την Περιφέρεια Αττικής σε κάθε κατάλληλο ενδιαφερόμενο με στόχο την πρόληψη και αποκατάσταση προβλημάτων στην ανάπτυξη και περιλαμβάνει: Αξιολόγηση των αναγκών των παιδιών με αναπτυξιακές και άλλες ελλείψεις από ψυχολόγο ή/και παιδοψυχίατρο. Συμβουλευτική υποστήριξη και εκπαίδευση γονέων αλλά και καθοδήγησή τους σχετικά με τα απαραίτητα βήματα για την υποστήριξη του παιδιού τους. Εξατομικευμένο εργοθεραπευτικό και ειδικό παιδαγωγικό πρόγραμμα ενίσχυσης δεξιοτήτων, το οποίο παρακολουθεί το παιδί κατ&#039; οίκον ή/και στον χώρο της ΠΕΓΚΑΠ-ΝΥ, με τη συμβολή εργοθεραπευτή και ψυχολόγου. Βήματα για την ένταξη στο πρόγραμμα: Τηλεφωνική επικοινωνία με το Κέντρο Πρόληψης της ΠΕΓΚΑΠ-ΝΥ στο τηλέφωνο 210-6814125 (Δευτέρα-Παραασκευή, ώρες 11:00-15:00), όπου αναφέρετε τα στοιχεία σας και το αίτημά σας. Στο πλαίσιο αυτού του προγράμματος διοργανώνονται ομιλίες και εκπαιδεύσεις γονέων και εκπαιδευτικών, σε σχετικά θέματα που αφορούν την άμεση υποστήριξη των παιδιών με αναπτυξιακές δυσκολίες. Για περισσότερες πληροφορίες επικοινωνήστε με την ΠΕΓΚΑΠ-ΝΥ στο τηλέφωνο 210-6814125 (Δευτέρα-Παρασκευή, ώρες 11:00-15:00). www.pegkap.gr &amp;nbsp;
