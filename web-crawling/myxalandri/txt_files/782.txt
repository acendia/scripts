Title:
Επεισοδιακή καταδίωξη αυτοκινήτων από το Χαλάνδρι έως το... Μενίδι – Τρεις προσαγωγές, ζημιές σε σταθμευμένα Ι
Description:
Επεισοδιακή εξέλιξη είχε το σήμα που έκαναν αστυνομικοί της ομάδας ΔΙ.ΑΣ. στους οδηγούς δύο αυτοκινήτων τα ξημερώματα της Παρασκευής (19/5) στο Χαλάνδρι, καθώς ακολούθησε καταδίωξη που ολοκληρώθηκε αρκετά χιλιόμετρα πιο μακριά και συγκεκριμένα στο... Μενίδι.  Το περιστατικό σημειώθηκε περίπου στις 4 τα ξημερώματα όταν αστυνομικοί της ΔΙ.ΑΣ. έκαναν σήμα στους οδηγούς δύο αυτοκινήτων που κινούνταν στην οδό Παλαιολόγου στο Χαλάνδρι να σταματήσουν για έναν καθιερωμένο έλεγχο. Τράκαραν σταθμευμένα ΙΧ κατά τη διάρκεια της καταδίωξης Ωστόσο, αντί οι δύο οδηγοί να σταματήσουν, πάτησαν γκάζι και ξεκίνησε καταδίωξη των δύο οχημάτων. Το ένα εξ αυτών ακινητοποιήθηκε στη συμβολή της οδού Αγίας Παρασκευής - Χαλανδρίου με τη λεωφόρο Μεσογείων και αφού νωρίτερα είχε χτυπήσει σε δύο σταθμευμένα οχήματα, με τους αστυνομικούς να κάνουν μια προσαγωγή. Άλλες δύο προσαγωγές Για το δεύτερο από τα αυτοκίνητα η καταδίωξη ολοκληρώθηκε στη λεωφόρο Δημοκρατίας, στο Μενίδι, όπου και ακινητοποιήθηκε, με τους αστυνομικούς να προχωρούν στην προσαγωγή των δύο επιβαινόντων σε αυτό. https://www.youtube.com/watch?v=yC4gmodlu3I Πηγή: www.iefimerida.gr  
