Title:
Δήμος Χαλανδρίου: Συλλογή ειδών πρώτης ανάγκης για τους πληγέντες από τις πυρκαγιές στην Αττική
Description:
Ο Δήμος Χαλανδρίου καλεί τους κατοίκους και τους φορείς της πόλης μας να συνδράμουν στην προσπάθεια συγκέντρωσης βοήθειας για τους πληγέντες από τις καταστροφικές πυρκαγιές στην Αττική. Τα είδη που συγκεντρώνονται είναι τα εξής: Τρόφιμα μακράς διαρκείας: Φρυγανιές, κρουασάν, μπισκότα διάφορα (μικρές συσκευασίες), ξηροί καρποί (μικρές συσκευασίες), παστέλια, κονσέρβες (με αυτόνομο άνοιγμα), νερό (500ml), γάλα εβαπορέ, χυμοί (μικροί), πλαστικά κουτάλια και πιρούνια. Βρεφικά είδη: Γάλα βρεφικό, μπιμπερό, κρέμες (έτοιμες, σε ατομικά βαζάκια), μωρομάντηλα, πάνες. Είδη προσωπικής υγιεινής: Χαρτί υγείας, σερβιέτες, σαμπουάν-αφρόλουτρα (ατομικές συσκευασίες), οδοντόκρεμες και οδοντόβουρτσες (ατομικές συσκευασίες), μπατονέτες, ξυραφάκια, σαπούνια, αφρός ξυρίσματος (μόνο μικρές συσκευασίες). Υγειονομικό υλικό: Fucidine και Βetadine, βαμβάκι, γάζες, επίδεσμοι, φυσιολογικοί οροί, αντισταμινικές αλοιφές, αντισηπτικά, αυτοκόλλητες γάζες για τραύματα, ψυκτικά σε σπρέι για τραύματα, παυσίπονα &amp;amp; ασπιρίνες. Τροφές για γάτες και σκύλους (σε μικρές συσκευασίες). Οι πολίτες μπορούν να παραδίδουν τη βοήθεια στα παρακάτω σημεία: Κεντρικό ΚΕΠ Χαλανδρίου, Γρ. Γυφτόπουλου 2 &amp;amp; Γκίνη, τηλ. 2132024600-7, (Δευτέρα – Παρασκευή, 07:30-15: 00) ΚΕΠ Κάτω Χαλανδρίου, Ιθώμης 34, τηλ. 2132149501-5, (Δευτέρα – Παρασκευή, 07:30-15:00) Λόγω της κρισιμότητας της κατάστασης και τα δύο ΚΕΠ θα μείνουν ανοιχτά για να υποδεχτούν τις προσφορές των πολιτών και το Σάββατο 7 Αυγούστου, από 08:00 έως 14:00. «Απευθυνόμαστε σε όλες και όλους εσάς για να βοηθήσετε αυτή την προσπάθεια, ελπίζοντας στη μεγαλύτερη δυνατή ανταπόκρισή σας, αποδεικνύοντας για ακόμη μια φορά την ευαισθησία και την αλληλεγγύη σας», σημειώνει ο Δήμος Χαλανδρίου στην ανακοίνωσή του.  
