Title:
Έγκλημα στο Χαλάνδρι: Συνελήφθη για τη δολοφονία του 64χρονου η σύντροφός του
Description:
Εξιχνιάστηκε η ανθρωποκτονία 64χρονου ημεδαπού, η σορός του οποίου βρέθηκε τον περασμένο Φεβρουάριο εντός διαμερίσματος στο Χαλάνδρι Συνελήφθη σήμερα το πρωί με ένταλμα σύλληψης 56χρονη αλλοδαπή - δράστιδα της ανθρωποκτονίας Εξιχνιάσθηκε μετά από συστηματική και μεθοδική έρευνα της Διεύθυνσης Ασφάλειας Αττικής και συγκεκριμένα του Τμήματος Εγκλημάτων κατά Ζωής και Προσωπικής Ελευθερίας, η ανθρωποκτονία 64χρονου ημεδαπού, η σορός του οποίου βρέθηκε την 21-2-2019, εντός διαμερίσματος, όπου διέμενε στο Χαλάνδρι. Σύμφωνα με τα ιατροδικαστικά ευρήματα ο θάνατος του θύματος είχε επέλθει περίπου δύο μήνες προ της ανεύρεσης της σορού, η οποία βρέθηκε επιμελώς τυλιγμένη με σεντόνια, τα οποία ήταν περιδεμένα με ιμάντες και κολλητική ταινία, ενώ στο κεφάλι ήταν τοποθετημένη νάιλον σακούλα. Όπως προέκυψε από τα στοιχεία της έρευνας, δράστιδα της ανθρωποκτονίας είναι 56χρονη αλλοδαπή, η οποία συζούσε με το θύμα στο προαναφερόμενο διαμέρισμα. Μετά τον εντοπισμό της σορού η αλλοδαπή αναζητείτο επισταμένως για να εξεταστεί και τελικά εντοπίστηκε χθες το μεσημέρι στο κέντρο της Αθήνας και προσήχθη στο Τμήμα Εγκλημάτων κατά Ζωής και Προσωπικής Ελευθερίας. Στο πλαίσιο της σχηματισθείσας ποινικής δικογραφίας εκδόθηκε σε βάρος της ένταλμα σύλληψης δυνάμει του οποίου, σήμερα (9-3-2019) το πρωί συνελήφθη. &amp;nbsp;
