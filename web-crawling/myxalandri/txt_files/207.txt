Title:
Ο Κώστας Μαλιάτσης, ο Χριστόφορος Ζαραλίκος και οι Γιαγκίνηδες στο Φεστιβάλ Ρεματιάς
Description:
Τι κοινό έχουν οι γνωστοί stand up κωμικοί με το αγαπημένο ρεμπέτικο δίδυμο των social media; Όλοι θα βρεθούν στο Θέατρο Ρεματιάς Χαλανδρίου, την Πέμπτη 8, την Παρασκευή 9 και το Σάββατο 10 Σεπτεμβρίου 2022 για τρεις βραδιές που ξεκινούν με γέλιο και καταλήγουν σε τραγούδι και χορό! Το Φεστιβάλ Ρεματιάς 2022 επέστρεψε για να διεκδικήσει και πάλι το ενδιαφέρον των θεατών, στο αναβαθμισμένο αισθητικά θέατρο, ύστερα από ανακαίνιση, ερχόμενο σε αρμονία με το κάλλος του φυσικού περιβάλλοντος. Με κεντρικό σύνθημα ότι «η τέχνη μας στηρίζει, στηρίζουμε την τέχνη και τους ανθρώπους της», το φεστιβάλ αναμένει το κοινό με την προσδοκία να ξαναχτιστεί η επί-κοινωνία με υλικά την τέχνη και την αλληλεγγύη. Με αυτό τον τρόπο, ξεκίνησε και ο Σεπτέμβριος, ο μήνας που «κλείνει» με τον καλύτερο τρόπο τις πολιτιστικές εκδηλώσεις της Αθήνας! Δύο από τις πιο πετυχημένες stand up comedy παραστάσεις του καλοκαιριού και ένα μεγάλο ρεμπέτικο γλέντι είναι προγραμματισμένα το τριήμερο 8 με 10 Σεπτεμβρίου και είστε όλοι καλεσμένοι! Αναλυτικότερα: Πέμπτη 8 ΣεπτεμβρίουΚώστας Μαλιάτσης - «Τα λέμε στα θερινά» Ο αγαπημένος κωμικός Κώστας Μαλιάτσης έρχεται στο Ευριπίδειο Θέατρο Ρεματιάς για να σας προσφέρει την πιο ξεκαρδιστική καλοκαιρινή παράσταση της ζωής σας. Είναι το τρίτο καλοκαίρι στη σκιά της πανδημίας και το πρώτο, που απολαμβάνουμε την έξοδό μας χωρίς τη σκιά της υποχρεωτικότητας και των μέτρων. Το πρώτο που μπορούμε να γελάσουμε, να περάσουμε όμορφα και να αγκαλιαστούμε κάτω από τον καλοκαιρινό έναστρο ουρανό. Πόσο μάλλον, αν παρακολουθείς ένα τόσο αγαπημένο κωμικό, όπως ο Κώστας Μαλιάτσης, όπου μέσα από τα κείμενα του, θα γελάσεις με την ψυχή σου. Παράλογες σκέψεις του εγκλεισμού, φοβίες και σκέψεις που μόνο εμείς νομίζουμε ότι έχουμε, ο αυτοσαρκαστικός μονόλογος που κάνεις στον εαυτό σου όταν μπαίνεις ή βγαίνεις από τα -άντα, κατοικίδια και σχέσεις με το αντίθετο φύλο, συνομωσίες που κάνει το λεμόνι με το πλυντήριο πιάτων στην κουζίνα σου και χίλια δύο άλλα καθημερινά σουρεαλιστικά μικρά γεγονότα μιας κατά τα άλλα φυσιολογικής ζωής, θα σας κάνουν να φύγετε με ...κοιλιακούς από τα γέλια! Με μια ματιά: Εκδήλωση: Κώστας Μαλιάτσης - «Τα λέμε στα θερινά»Γενική είσοδος: 10€Προπώληση εισιτηρίων: https://www.ticketservices.gr/event/kostas-maliatsis-ta-leme-sta-therina   Παρασκευή 9 ΣεπτεμβρίουΧριστόφορος Ζαραλίκος - «Παραγγελιές» Ο Χριστόφορος Ζαραλίκος επιστρέφει φέτος το καλοκαίρι με την άκρως αυτοσχεδιαστική παράσταση «Παραγγελιές», δίνει την ευκαιρία σε κάθε θεατή να παραγγείλει στον «Προφήτη» όποιο θέμα του αρέσει υπόσχοντας γέλια μέχρι δακρύων! Στον κυρίως κατάλογο με τις παραγγελιές περιλαμβάνονται: οι Πολιτικοί Αρχηγοί (Αλέξης Τσίπρας, Κυριάκος Μητσοτάκης, Δημήτρης Κουτσούμπας, Κυριάκος Βελόπουλος), τα Πολιτικά Κόμματα (Σύριζα, Νέα Δημοκρατία, ΠΑΣΟΚ - Κίνημα Αλλαγής, ΚΚΕ), τα Μνημόνια, Πολιτικά Κοινωνικά και Αθλητικά θέματα, Ερωτικές σχέσεις, τα Έθιμα, η Εκκλησία, ο Άδωνις, η Αριθμολογία, οι Συνωμοσιολογίες, το Τηλεμάρκετινγκ, η αρχαία Ελλάδα, ο πόλεμος και ό,τι άλλο του ζητήσουν φυσικά τα «μανάρια» του! Με μια ματιά: Εκδήλωση: Χριστόφορος Ζαραλίκος - «Παραγγελιές»Τιμή εισιτηρίου: 10€Προπώληση εισιτηρίων: https://www.ticketservices.gr/event/xristoforos-zaralikos-paraggelies-theatro-rematias-xalandri   Σάββατο 10 ΣεπτεμβρίουΓιαγκίνηδες - «Μας παρέσυρε το ρέμα» Το αγαπημένο ρεμπετικολαϊκοπαραδοσικό μουσικό δίδυμο των social media μετά από πολλά ταξίδια και αμέτρητες «πενιές» σε κάθε στενό της Ελλάδας, έρχονται στην Αθήνα για να κλείσουν τα καλοκαιρινά τους lives με ένα γλέντι που θα «παρασύρει» κάθε θεατή! Οι νεαροί Γιαγκίνηδες δίνουν ραντεβού με το αθηναϊκό κοινό το Σάββατο 10 Σεπτεμβρίου στη σκηνή του Ευριπίδειου Θεάτρου Ρεματιάς δίνοντας «ζωή» στο αυθεντικό ρεμπέτικο τραγούδι προσθέτοντας τον ξεχωριστό τους χαρακτήρα. Τα μέλη του μουσικού σχήματος, Σπύρος Ζήσης και Παναγιώτης Σικλαφίδης, ξεκινώντας από τους δρόμους της Θεσσαλονίκης, έχουν καταφέρει να αποκτήσουν χιλιάδες ακόλουθους στα social media, φανατικό κοινό κάθε ηλικίας και να διατηρήσουν το μεράκι και τη γνησιότητά τους. Τη συναυλία θα ανοίξει η ανερχόμενη τραγουδίστρια Αγγελίνα που σε λίγους μόλις μήνες κατάφερε μέσω του λογαριασμού της στο tik tok να τραβήξει την προσοχή και το ενδιαφέρον του κοινού. Με μια ματιά: Εκδήλωση: Γιαγκίνηδες - «Μας παρέσυρε το ρέμα»Γενική είσοδος: 10€Προπώληση εισιτηρίων: https://www.ticketservices.gr/event/giagkinides-mas-paresyre-to-rema  
