Title:
Συγχαρητήρια Δήμου Χαλανδρίου στους διαγωνιζόμενους των Πανελλαδικών
Description:
Συγχαρητήρια του δημάρχου Χαλανδρίου και του αντιδημάρχου Παιδείας στους διαγωνιζόμενους/ες στις Πανελλαδικές Εξετάσεις: «Αγαπητοί/ες διαγωνιζόμενοι/ες στις πανελλαδικές εξετάσεις 2018 Ο Δήμος Χαλανδρίου και η Διεύθυνση Παιδείας συγχαίρουν όλους και όλες σας για τη σημαντική προσπάθεια που καταβάλατε για την εισαγωγή σας στην τριτοβάθμια εκπαίδευση ανεξάρτητα από τα αποτελέσματά της. Η συμμετοχή σας στις πανελλαδικές εξετάσεις έγινε σε μια δύσκολη εποχή για τη χώρα μας και σε μια ευαίσθητη φάση της προσωπικής σας ζωής. Σε όσους και όσες πέτυχαν τον στόχο της εισαγωγής στα ανώτατα εκπαιδευτικά ιδρύματα, ευχόμαστε η συνέχιση της πορείας για την κατάκτηση της γνώσης από τα πανεπιστημιακά πλέον θρανία να είναι δημιουργική και να συμβάλλει στην εκπλήρωση των ονείρων του καθενός και της καθεμιάς σας. Οι ευκαιρίες για προσωπική εξέλιξη δεν εξαντλούνται όμως στα αποτελέσματα των πανελλαδικών εξετάσεων ούτε περιορίζονται στα πανεπιστημιακά κτήρια. Η συμμετοχή σας στις εξετάσεις ήδη θα πρέπει να σας έδειξε ότι στον στίβο της ζωής κανείς και καμιά μας δεν φέρνει πάντα τα επιθυμητά αποτελέσματα. Είναι σημαντικό όμως να συνεχίζουμε τον αγώνα σε όποιο πεδίο επιλέγουμε και να μην «το βάζουμε κάτω» με τις δυσκολίες ή τις ανατροπές. Ευχόμαστε από καρδιάς σε όλους και όλες σας, να έχετε πάντα τη δύναμη να μάχεστε για τους δικούς σας ευγενικούς στόχους».&amp;nbsp; Χαλάνδρι, 29 Σεπτεμβρίου 2018 Ο ΑΝTΙΔΗΜΑΡΧΟΣ ΠΑΙΔΕΙΑΣ&amp;nbsp; &amp;nbsp; &amp;nbsp; &amp;nbsp;Ο ΔΗΜΑΡΧΟΣ ΕΥΘΥΜΙΟΣ ΚΟΥΡΑΣΗΣ&amp;nbsp; &amp;nbsp; &amp;nbsp; &amp;nbsp; &amp;nbsp; &amp;nbsp; &amp;nbsp; &amp;nbsp; &amp;nbsp;ΣΥΜΕΩΝ (ΣΙΜΟΣ) ΡΟΥΣΣΟΣ &amp;nbsp;
