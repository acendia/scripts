Title:
Συνελήφθη 37χρονος που έκλεβε καταλύτες αυτοκινήτων στο Χαλάνδρι
Description:
Συνελήφθη στο πλαίσιο της αυτόφωρης διαδικασίας, πρώτες πρωινές ώρες της 5ης Ιουνίου 2021 στο Χαλάνδρι, από αστυνομικούς της Άμεσης Δράσης, 37χρονος ημεδαπός για διακεκριμένες περιπτώσεις κλοπών κατ’ εξακολούθηση. Λίγο πριν, ο 37χρονος με έτερο συνεργό του είχαν αποπειραθεί να αφαιρέσουν καταλύτη από όχημα, κόβοντας τμήμα αυτού. Ωστόσο, δεν ολοκλήρωσαν την πράξη τους, καθώς στη θέα των αστυνομικών τράπηκαν σε φυγή. Ακολούθησε πεζή καταδίωξη με τον 37χρονο να προβάλλει σθεναρή αντίσταση μέχρι την ακινητοποίησή του. Ο συνεργός που ταυτοποιήθηκε και αναζητείται, κατάφερε να διαφύγει αφού εγκατέλειψε το όχημα που επέβαινε. Στο σημείο βρέθηκαν και κατασχέθηκα πριόνι και γρύλλος. Από την περαιτέρω προανακριτική έρευνα του Τμήματος Ασφαλείας Χαλανδρίου εξιχνιάστηκαν επιπλέον 7 περιπτώσεις κλοπών καταλυτών κατά το τελευταίο τρίμηνο στην περιοχή του Χαλανδρίου. Ο κατηγορούμενος έχει συλληφθεί και στο παρελθόν για παρόμοια αδικήματα. Ο συλληφθείς οδηγήθηκε στον Εισαγγελέα Πλημμελειοδικών Αθηνών.
