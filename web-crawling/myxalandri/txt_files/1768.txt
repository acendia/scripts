Title:
Το Φθινόπωρο μπαίνει δυναμικά στο Χαλάνδρι!
Description:
Η φθινοπωρινή ισημερία, την Κυριακή, σηματοδότησε και την &quot;επίσημη&quot; έναρξη του Φθινοπώρου το οποίο ξεκίνησε σε καθαρά καλοκαιρινό σκηνικό, με τη θερμοκρασία στο Χαλάνδρι να αγγίζει τους 30°C και τον καυτό ήλιο, να προδιαθέτει για εξόρμηση στις κοντινές παραλίες. Η Δευτέρα, μάλλον ήταν η τελευταία μέρα του &quot;Καλοκαιριού&quot; από καιρικής άποψης, καθώς από τις πρώτες πρωινές ώρες της Τρίτης, ο βοριάς αναμένεται να εισβάλλει δυναμικά στο Χαλάνδρι, και να κυριαρχήσει για αρκετές ημέρες, με εντάσεις οι οποίες θα φτάσουν τα 8 bf ακόμα και μέσα στην πόλη, και ριπές οι οποίες ενδέχεται να ξεπεράσουν τα 100 km, καθιστώντας εν δυνάμει επικίνδυνη την κυκλοφορία στους δρόμους της πόλης. Με την κυριαρχία του βοριά, η θερμοκρασία αναμένεται να σημειώσει εντυπωσιακή πτώση με τις μέγιστες τιμές να μην ξεπερνάνε τους 20°C και τις ελάχιστες κοντά στους 15°C. Αξίζει να σημειωθεί πως με την ένταση του ανέμου να κυμαίνεται κοντά στα επίπεδα της θύελλας, η αισθητή θερμοκρασία θα είναι ακόμα χαμηλότερη και η όλη αίσθηση περισσότερο &quot;χειμωνιάτικη&quot; παρά &quot;φθινοπωρινή&quot;. Παράλληλα, ο ουρανός θα αρχίσει να σκεπάζεται από σύννεφα τα οποία θα πυκνώσουν και θα δώσουν παροδικές βροχές. Από τις βραδινές ώρες της Τετάρτης μέχρι και το Σάββατο, σύμφωνα με τα τωρινά στοιχεία, υπάρχει αυξημένη πιθανότητα οι βροχές να έχουν έντονο χαρακτήρα και να εκδηλωθούν και καταιγίδες και μάλιστα δεν αποκλείεται τα φαινόμενα να παρουσιάσουν εμμονή και να δημιουργηθούν προϋποθέσεις, για πλημμυρικά φαινόμενα. Με βάση τα παραπάνω, κατά τη διάρκεια των επόμενων ημερών, χρειάζεται ιδιαίτερη προσοχή στην πόλη του Χαλανδρίου, ως προς την εκδήλωση πλημμυρικών φαινομένων σε ευάλωτες περιοχές και όσον αφορά την πτώση δέντρων και αντικειμένων. Καλή εβδομάδα και καλό Φθινόπωρο!&amp;nbsp; Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
