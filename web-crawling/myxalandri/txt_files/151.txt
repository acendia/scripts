Title:
Τα κλειδιά για την ασφαλή πλοήγηση των παιδιών μας στο διαδίκτυο
Description:
Αναμφισβήτητα ζούμε στην εποχή όπου η εικόνα είναι η κυρίαρχη δύναμη. Περιτριγυριζόμαστε συνεχώς από οθόνες, από το σπίτι με τις τεράστιες και &quot;smart&quot; τηλεοράσεις έως την παλάμη του χεριού μας μέσω των κινητών μας. Και όλα αυτά είναι συνδεδεμένα με τον κόσμο του διαδικτύου. Από αυτόν τον κόσμο, τον άγνωστο και κατά πολλούς επικίνδυνο, σαγηνεύονται και τα παιδιά μας. Η εικόνα παιδιών κάθε ηλικίας να σερφάρουν στο διαδίκτυο είναι πλέον οικεία, ενώ δεν είναι λίγα τα παιδιά που έχουν δικό τους λογαριασμό σε κάποιο από τα δημοφιλή κοινωνικά δίκτυα. Σε αυτό τον αχαρτογράφητο ψηφιακό κόσμο η Συμβουλευτική Γραμμή 11525 του &quot;Μαζί για το Παιδί&quot;, μέσω του ψυχολόγου Δρ. Λευτέρη Πετρόπουλου, θέτει το πλαίσιο και παρέχει συμβουλές σε γονείς για να προστατεύσουν τα παιδιά τους από τους &quot;ηλεκτρονικούς&quot; κινδύνους. Ο ίδιος ήταν εισηγητής του ψυχο-εκπαιδευτικού σεμιναρίου με θέμα «Παιδί και Ίντερνετ» που πραγματοποίησε πρόσφατα το Συμβουλευτικό Κέντρο του &quot;Μαζί για το Παιδί&quot;. Σύμπτωμα και όχι πρόβλημα Ο Δρ. Λευτέρης Πετρόπουλος μεταξύ άλλων ανέφερε χαρακτηριστικά στο σεμινάριο:&amp;nbsp; «Τα παιδιά μας γεννήθηκαν στην ψηφιακή εποχή. Ως γονείς, δεν έχει νόημα να απορρίπτουμε την μία εις όφελος της άλλης αλλά να εξηγούμε τις διαφορές στα παιδιά, διακρίνοντας εξίσου κινδύνους και οφέλη. Είναι σημαντικό το παιδί να αισθάνεται άνετα και στους δυο κόσμους, τον ψηφιακό και τον πραγματικό. Η οριοθέτηση ως προς τον χρόνο έκθεσης στις οθόνες πρέπει να ξεκινάει νωρίς. Τα όρια πρέπει να εξηγούνται και να υπάρχουν εναλλακτικές δραστηριότητες που το παιδί μπορεί να βρει ενδιαφέρουσες. Η υπερβολική έκθεση στην τηλεόραση ή το διαδίκτυο είναι συνήθως το σύμπτωμα και όχι το πρόβλημα. Τα παιδιά που βλέπουν την περισσότερη τηλεόραση ή απασχολούνται υπερβολικά στον υπολογιστή είναι είτε εκείνα που οι γονείς κάνουν το ίδιο, είτε εκείνα που δεν έχουν αρκετή προσοχή και δεν έχουν βρει τρόπους να αναπτύξουν το ενδιαφέρον τους για τον κόσμο και τους ανθρώπους μέσα από το παιχνίδι και την άμεση επικοινωνία». Το κλειδί είναι τα άλλα ενδιαφέροντα Οι κατευθύνσεις που δίνει ο Δρ. Λευτέρης Πετρόπουλος έχουν να κάνουν με τη μη δαιμoνοποίηση των διαδικτυακών μέσων ενώ ταυτόχρονα μιλά για την οριοθέτηση των παιδιών και τονίζει πως είναι σημαντικό κομμάτι να προστεθούν και άλλα ενδιαφέροντα. Συγκεκριμένα λέει:&amp;nbsp; «Δείξτε ενδιαφέρον για την ενασχόληση του παιδιού σας με το διαδίκτυο. Μιλήστε μαζί του για αυτό ή αφήστε το να σας δείξει.&amp;nbsp; Να είστε ειλικρινείς ως προς τον γονικό έλεγχο. Μιλήστε στο παιδί για τις εικόνες από τις οποίες θέλετε να το προστατεύσετε.&amp;nbsp; Να είστε ξεκάθαροι και σταθεροί στην οριοθέτηση. Προωθείστε την ικανότητα αυτορρύθμισης, συνοδεύοντας την οριοθέτηση με την παραχώρηση ελευθεριών και με συμμετοχή του παιδιού στη συζήτηση για τα όρια.&amp;nbsp; Οι εξηγήσεις για τους κινδύνους της υπερέκθεσης στις οθόνες είναι χρήσιμες αλλά δεν αρκούν. Βοηθήστε το παιδί να αναπτύξει ενδιαφέροντα και ασχολίες εκτός οθόνης μέσα και έξω από το σπίτι.&amp;nbsp; Εάν αντιληφθείτε μια προβληματική σχέση του παιδιού με το διαδίκτυο, διερευνήστε τη γενικότερη εικόνα του παιδιού. Η επιμονή στην οριοθέτηση όταν ένα παιδί δυσκολεύεται σε αρκετές πλευρές της ζωής του, αφαιρεί από το παιδί μια από τις λίγες πηγές ικανοποίησης και συμβάλλει στην χειροτέρευση της σχέσης με το παιδί».&amp;nbsp; &amp;nbsp;
