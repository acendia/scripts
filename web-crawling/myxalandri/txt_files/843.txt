Title:
Χάρης Ρώμας: «Πρέπει να βρεθεί ουσιαστική λύση για τον καταυλισμό των Ρομά στο Νομισματοκοπείο»
Description:
Ανακοίνωση του αντιπεριφερειάρχη Πολιτισμού &amp;amp; Αθλητισμού και υποψήφιου δημάρχου Χαλανδρίου Χάρη Ρώμα: O ΡΩΜΑΣ ΓΙΑ ΤΟΥΣ ΡΟΜΑ 40 χρόνια υπάρχει ο καταυλισμός των Ρομά στο Κάτω Χαλάνδρι απέναντι από το νομισματοκοπείο. 40 χρόνια υπάρχει μια παραγκούπολη εν μέσω αστικού ιστού.40 χρόνια υπάρχει μια υγειονομική βόμβα ανάμεσα στα σπίτια των Χαλανδραίων. 40 χρόνια έχουν καταπατηθεί περιουσίες και οι ιδιοκτήτες δεν τολμούν να διεκδικήσουν το βιός τους. Δεν λέω ούτε κατά διάνοια ότι πρέπει να εξαφανιστούν οι Ρομά συνάνθρωποί μας.Απλώς λέω ότι χάνονται περιουσίες άλλων ανθρώπων και υποβαθμίζονται περιουσίες όσων ζουν κοντά σε αυτά τα αυτοσχέδια παραπήγματα.Λέω, επίσης, ότι πρέπει να βρεθεί ουσιαστική λύση για την οποία ήδη δουλεύουμε.Γνωρίζω ότι ο Δήμαρχος και οι διοικούντες διατηρούν καλή σχέση με την μικροκοινωνία των Ρομά. Γνωρίζω ότι έχει δημιουργηθεί μία ΚΥΝΣΕΠ που ελέγχει απόλυτα η διοίκηση. Μια ΚΥΝΣΕΠ που “προσφέρει” ακτιβισμό και προστασία απέναντι στις ευαίσθητες ομάδες αλλά δεν ανταποκρίθηκε στην πρότασή μου για να συναντηθούμε. Πρόταση που έκανα στον γιο του αρχηγού του καταυλισμού για να την μεταφέρει στις διαμεσολαβήτριες. Και από ‘κει και πέρα, ούτε φωνή, ούτε ακρόαση. Δεν πτοούμαι, δεδομένου του ότι, όταν θα κερδίσει ο συνδυασμός μου “Χαλάνδρι στο φως” στις επερχόμενες αυτοδιοικητικές εκλογές θα υποχρεωθούν να με δουν από κοντά. Και θα τα πούμε όπως πρέπει. Θα θέσουμε το πρόβλημα σε όλη του την διάσταση.Δεν θα τους κάνω το χατίρι, βέβαια, να θεωρήσω αμελητέες παραβατικές συμπεριφορές όπως το να παίζουν μουσική τα μεγάφωνα του καταυλισμού ως τις δύο και τρεις το πρωί.Δεν είναι δίκαιο να υπάρχει προνομιακή ομάδα στην οποία να κάνουμε τα στραβά μάτια όταν παραβατεί.Αναμφισβήτητα πρέπει να γίνει προσπάθεια για να ενταχθούν στην κοινότητα των Χαλανδραίων όσοι Ρομά μπορούν και θέλουν. Είχα μια μεγάλη συζήτηση γι’ αυτό το θέμα με τον αγαπητό Γενικό Γραμματέα του Υπουργείου Εργασίας και Κοινωνικών Υποθέσεων, τον φίλο μου πλέον Γιώργο Σταμάτη.Συμφωνήσαμε ότι για το θέμα των Ρομά Χαλανδρίου (και όχι μόνο) πρέπει να συνεργαστούν 4 φορείς:Α) Το Υπουργείο Εργασίας και Κοινωνικών ΥποθέσεωνΒ) Το Υπουργείο ΕσωτερικώνΓ) Η Περιφέρεια ΑττικήςΔ) Ο Δήμος Χαλανδρίου Θα επισημάνω εδώ ότι υπεύθυνοι για την κοινωνική ένταξη των Ρομά βάσει του Κώδικα Δήμου και Κοινοτήτων είναι οι Δήμοι.Άτοπες τοποθετήσεις όπως ότι η Περιφέρεια Αττικής σε σχέση με την μετεγκατάσταση των Ρομά, δεν έκανε το καθήκον της έχουν απαντηθεί.Υπήρξε μία αρχική απόφαση της Ευρωπαϊκής Επιτροπής ΟΧΙ ΓΙΑ ΜΕΤΕΓΚΑΤΑΣΤΑΣΗ ΑΛΛΑ ΓΙΑ ΕΠΙΔΟΤΗΣΗ ΕΝΟΙΚΙΩΝ την οποία αναίρεσαν σε διάστημα ενός μήνα οι Ευρωπαίοι παράγοντες.Έχω στην διάθεση όποιου δημότη θέλει τα e-mail της Ευρωπαϊκής Επιτροπής που απαιτεί να σταματήσει το πρόγραμμα και να μην ξαναρχίσει. Η Περιφέρεια Αττικής σε δεύτερο χρόνο θα βοηθήσει πάρα πολύ στην ενδυνάμωση των κοινοτήτων Ρομά δεδομένου ότι γι’ αυτό τον λόγο έχουν εγκριθεί μεγάλα κονδύλια.Εμείς, θα παρουσιάσουμε ως συνδυασμός “ΧΑΛΑΝΔΡΙ ΣΤΟ ΦΩΣ” την πρόταση μας, το δικό μας τοπικό σχέδιο δράσης, πράγμα το οποίο οφείλει να κάνει πρωτίστως η νυν διοίκηση του Δήμου προς ενημέρωση των δημοτών.Είναι σίγουρο ότι ο δικός μας συνδυασμός δεν θα συμφωνήσει σε πολλά με την νυν διοίκηση καθ’ ότι είναι εμφανές ότι ακολουθούμε άλλη λογική.Και όπως εκείνοι έκαναν τις ερωτήσεις τους προς την Περιφέρεια Αττικής, εγώ θα αναρωτιέμαι πάντα: Επί διακυβέρνησης ΣΥΡΙΖΑ που ο ακτιβισμός ήταν στα φόρτε του και η σχέση της κυβέρνησης με την διοίκηση του Δήμου άριστη, γιατί δεν λύθηκε το πρόβλημα;Σιγά μην πάρω απάντηση!!!  
