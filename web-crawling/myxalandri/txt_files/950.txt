Title:
Αναστάτωση από έκρηξη στο Χαλάνδρι - Εμπρηστικός μηχανισμός εξερράγη έξω από υποκατάστημα τράπεζας
Description:
Εμπρηστικός μηχανισμός εξερράγη στην οδό Παλαιολόγου Αναστάτωση προκάλεσε έκρηξη που ακούστηκε λίγο πριν τις 11 το βράδυ της Πέμπτης στο Χαλάνδρι. Σύμφωνα με τις πρώτες πληροφορίες πρόκειται για εμπρηστικό μηχανισμό, πιθανότατα γκαζάκια, που εξερράγη επί της οδού Παλαιολόγου 105 και Αγίας Παρασκευής. Στο σημείο έσπευσαν αστυνομικές δυνάμεις και πυροσβεστική που δεν χρειάστηκε να επέμβει. Σύμφωνα με νεότερη ενημέρωση δύο δράστες που επέβαιναν σε μοτοσυκλέτα πέρασαν μπροστά από υποκατάστημα τράπεζας και πέταξαν μια τσάντα που περιείχε εμπρηστικό μηχανισμό αποτελούμενο από γκαζάκια. Από την έκρηξη που σημειώθηκε προκλήθηκαν φθορές στην πόρτα και την πρόσοψη της τράπεζας. Πηγή: www.in.gr
