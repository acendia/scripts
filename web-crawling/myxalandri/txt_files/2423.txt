Title:
Πρωταθλητής Ελλάδας το Λύκειο της Ριζαρείου σε διεθνή διαγωνισμό Τεχνολογίας
Description:
Το Λύκειο της Ριζαρείου Εκκλησιαστικής Σχολής είναι ένα ιστορικό σχολείο που λειτουργεί από το 1844 και στηρίζεται αποκλειστικά από το Ριζάρειο Ίδρυμα. Το Πολυμελές Συμβούλιο (ΠΣ) του Ιδρύματος της Ριζαρείου Εκκλησιαστικής Σχολής (ΡΕΣ) αποτελείται από 10 επιφανείς προσωπικότητες του ακαδημαϊκού χώρου και της Ελληνικής κοινωνίας που προσφέρουν ακούραστα τις υπηρεσίες τους υποστηρίζοντας ενεργά όλες τις εκπαιδευτικές δράσεις του σχολείου. Το Λύκειο της ιστορικής Ριζαρείου Εκκλησιαστικής Σχολής, διαπρέπει πλέον και στον τομέα των θετικών επιστημών. Ήδη από το 2013 το σχολείο λειτουργεί σαν μεικτό Δημόσιο Γενικό Λύκειο, διαθέτει όλες τις ομάδες προσανατολισμού και έχει εντάξει στο πρόγραμμά του πολλές καινοτόμες εκπαιδευτικές δράσεις. Στον Διεθνή Διαγωνισμό Τεχνολογίας «Land Rover 4x4 in Schools» το Γενικό Λύκειο της Ριζαρείου Σχολής (ΓΕ.Ε.Λ. ΡΕΣ) με την ομάδα «Force by Four» έλαβε την πρώτη θέση! Επιπλέον η ομάδα έλαβε τα εξής βραβεία: Βραβείο καλύτερης ιστοσελίδας Βραβείο Έρευνας και Ανάπτυξης Καλύτερης Μηχανικής κατασκευής Καλύτερης ομάδας στη δοκιμασία προγραμματισμού Καλύτερης Χρήσης Εργαλείων Social Media &amp;nbsp; Το Λύκειο της Ριζαρείου θα εκπροσωπήσει την Ελλάδα στο Land Rover 4x4 τελικούς του World Schools. Η τοποθεσία και η ημερομηνία του παγκόσμιου τελικού αγώνα θα ανακοινωθεί στο επόμενο χρονικό διάστημα. Ευχόμαστε το Λύκειο της Ριζαρείου να συνεχίσει την παράδοση των υψηλών διακρίσεων της Ελλάδος σε αυτό τον διαγωνισμό. Πέρυσι οι ελληνικές ομάδες κατέλαβαν την 1η και 6η θέση.&amp;nbsp; ΕΥΧΑΡΙΣΤΙΕΣ Το όλο εγχείρημα δεν θα μπορούσε να υλοποιηθεί χωρίς τη συμπαράσταση του Πολυμελούς Συμβούλιου (ΠΣ) του Ιδρύματος της Ριζαρείου, το οποίο στηρίζει πλήρως τη λειτουργία του σχολείου μας και είναι μόνιμος αρωγός και συμπαραστάτης σε όλες τις εκπαιδευτικές δράσεις του. Ειδικότερα θέλουμε να ευχαριστήσουμε τον κο Ματσόπουλο Γεώργιο, καθηγητή στη σχολή Ηλεκτρολόγων Μηχανικών του ΕΜΠ και μέλος του ΠΣ της Ριζαρείου καθώς και τον κο Σύριγγα Παντελή υποψήφιο διδάκτορα της ίδιας σχολής, που μας βοήθησαν στην κατασκευή του οχήματος. Χορηγοί μας επίσης ήταν και οι παρακάτω επιχειρήσεις: 1. Red Line Production2. MAGNITECH3. ASTROLAB4. GRoBotronics5. Ραδιοφωνικός Σταθμός της Εκκλησίας της Ελλάδος6. Ιστοσελίδα www.myxalandri.gr7. STATUS IN 8. NeoMech9. Ηλεκτρονικό κατάστημα karamelitses.gr10. orthodoxianews.gr11. La Riva Catering Η ομάδα FORCE BY FOUR Κύρια μέλη:Σπανογιάννης Σπυρίδων, Αρχηγός Ομάδας, Α&#039; ΛυκείουΠανταζάκος Αλέξανδρος, Μηχανικός Κατασκευής, Α&#039; ΛυκείουΠαλαιτσάκης Ευστράτιος, Μηχανικός Σχεδίασης, Β&#039; ΛυκείουΜητρόπουλος Σταύρος, Υπεύθυνος Διαχείρισης Πόρων, Β&#039; ΛυκείουΣχίζα Αγγελική, Υπεύθυνη Marketing, Β&#039; ΛυκείουΜατσούκη Μαρία-Δανάη, Σχεδιάστρια Γραφικών, Α&#039; Λυκείου Αναπληρωματικά μέλη:Γαλανός Αλέξανδρος - Μηχανικός, Α&#039; Λυκείου Αρβανίτης Θεόφιλος - Σχεδίαση Γραφικών, Α&#039; Λυκείου ΥΠΕΥΘΥΝΟΣ ΚΑΘΗΓΗΤΗΣ: ΠΑΝΤΑΖΗΣ ΔΗΜΗΤΡΙΟΣ, ΦΥΣΙΚΟΣΔΙΕΥΘΥΝΤΗΣ ΛΥΚΕΙΟΥ: ΝΙΚΟΛΑΟΣ ΓΙΑΝΝΗΣ, ΜΑΘΗΜΑΤΙΚΟΣ &amp;nbsp; &amp;nbsp;
