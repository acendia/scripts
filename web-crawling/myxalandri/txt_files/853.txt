Title:
Με άστατο καιρό το τριήμερο της Πρωτομαγιάς στο Χαλάνδρι
Description:
Μπορεί ο Απρίλης να βαίνει προς το τέλος του, ωστόσο, ο καιρός στη χώρα μας εξακολουθεί να έχει &quot;κάτι από Χειμώνα&quot;! Δεν έχει περάσει απαρατήρητο το γεγονός πως ο φετινός Απρίλιος, στην Ελλάδα, χαρακτηρίζεται από ιδιαίτερα άστατο και ψυχρό καιρό. Κατά τη διάρκεια του μήνα, σημειώθηκαν πολλά έντονα περιστατικά βροχόπτωσης στη δυτική, την κεντρική και τη βόρεια χώρα αλλά και πολύ αξιόλογες χιονοπτώσεις στα ορεινά τμήματα, οι οποίες, σε μεγάλα υψόμετρα (άνω των 1800μ.), έχουν δημιουργήσει παχύ στρώμα χιονιού, ικανό να τροφοδοτήσει, με την τήξη του, τις γύρω περιοχές, κατά τη διάρκεια των επόμενων μηνών. Το Χαλάνδρι, κατά τη διάρκεια του μήνα, δεν δέχτηκε σημαντικά ποσά βροχής, είχε, όμως, αρκετά άστατο καιρό με συνεχείς εναλλαγές ηλιοφάνειας και συννεφιάς και, γενικά, ψυχρές, για τα δεδομένα του μήνα, συνθήκες. Εν αντιθέσει με άλλες χρονιές που τα &quot;25άρια&quot; κυριαρχούσαν, κατά τη διάρκεια του φετινού Απρίλη, οι περισσότερες ημέρες, κύλησαν με τη μέγιστη θερμοκρασία να μην ξεπερνάει τους 20°C και την ελάχιστη να πέφτει κοντά ή κάτω από 10°C. Το τριήμερο της Πρωτομαγιάς, θα εξελιχθεί με άστατο καιρό, εναλλαγές ηλιοφάνειας και συννεφιάς και, σχετικά δροσερές συνθήκες, ενώ βροχή, είναι αρκετά πιθανό, να σημειωθεί κυρίως τη Δευτέρα (Πρωτομαγιά). Πιο αναλυτικά: Το Σάββατο (29/4), προβλέπεται, γενικά, αίθριος καιρός με διάσπαρτες νεφώσεις, κατά διαστήματα. Οι άνεμοι θα πνέουν από μεταβλητές διευθύνσεις έως 4bf. Η θερμοκρασία, θα κυμανθεί, από 12°C έως 21°C. Η Κυριακή (30/4), θα ξεκινήσει με ηλιοφάνεια. Κατά τη διάρκεια της ημέρας, θα αναπτυχθούν διάσπαρτες νεφώσεις οι οποίες, το απόγευμα, θα πυκνώσουν και, ενδέχεται, να προκαλέσουν παροδικές βροχές ασθενούς έντασης. Οι άνεμοι, από μεταβλητές διευθύνσεις έως 4bf και η θερμοκρασία, θα κυμανθεί, μεταξύ 13°C και 22°C. Η Δευτέρα (Πρωτομαγιά - 1/5), θα εξελιχθεί με συννεφιά, κατά διαστήματα πυκνή και είναι, αρκετά πιθανό, να σημειωθούν παροδικές βροχές. Αξίζει να σημειωθεί πως οι βροχές θα έχουν περιεκτικότητα σε σκόνη (λασποβροχές)! Οι άνεμοι θα πνέουν από νότιες διευθύνσεις έως 3bf και η θερμοκρασία, σε πτώση, θα κυμανθεί από 14°C έως 17°C. Σύμφωνα με τα διαθέσιμα προγνωστικά στοιχεία, ο άστατος καιρός θα διατηρηθεί και κατά τις πρώτες ημέρες του Μαΐου και είναι, αρκετά πιθανό, ο νέος μήνας, να φέρει στο Χαλάνδρι αρκετές ημέρες με απογευματινές μπόρες και καταιγίδες καθώς η ατμοσφαιρική κυκλοφορία στην περιοχή μας θα συνεχίσει να ευνοεί τη μεταφορά δροσερών και ασταθών αερίων μαζών. Καλό τριήμερο και καλή Πρωτομαγιά! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr
