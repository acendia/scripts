Title:
Gi-Polis: Σύστημα έγκαιρης προειδοποίησης από τον Δήμο Χαλανδρίου για περιπτώσεις έκτακτης ανάγκης
Description:
Ο Δήμος Χαλανδρίου έχει εγκαταστήσει από το 2019 σύστημα άμεσης προσέγγισης μέσω μηνυμάτων στα κινητά τηλέφωνα, το Gi-Polis, ώστε σε περίπτωση εκτάκτου ανάγκης να μπορεί να επικοινωνεί με τους πολίτες, παρέχοντας άμεσα πολύτιμες οδηγίες. Δεδομένου ότι το σύστημα έγκαιρης προειδοποίησης μπορεί να διαδραματίσει καθοριστικό ρόλο στην αποτελεσματική αντιμετώπιση των κινδύνων και την προστασία της ανθρώπινης ζωής, της υγείας, της περιουσίας αλλά και του φυσικού περιβάλλοντος, καλούνται οι πολίτες να κατεβάσουν την εφαρμογή Gi-Polis στο κινητό τους. Η διαδικασία είναι απλή και οι χρήστες μπορούν να κατεβάσουν την εφαρμογή από το Google Play ή το App Store, ανάλογα με το λειτουργικό της συσκευής που διαθέτουν. Από τη στιγμή που ο χρήστης θα εγκαταστήσει στο κινητό του τηλέφωνο την εφαρμογή, δεν απαιτείται να κάνει οποιαδήποτε άλλη ενέργεια. Σε περίπτωση έκτακτης ανάγκης θα λάβει άμεσα ενημερωτικό μήνυμα Push Notification με οδηγίες δράσης από το τμήμα Πολιτικής Προστασίας του Δήμου. Το σύστημα μπορεί να αξιοποιήσει τη θέση του χρήστη, αν η εφαρμογή είναι ανοιχτή και οι τεχνολογίες προσδιορισμού της θέσης του, είναι ενεργοποιημένες στο κινητό του τηλέφωνο. Επισημαίνεται ότι η χρήση της εφαρμογής είναι δωρεάν, ενώ παραμένει εντελώς ανώνυμη προστατεύοντας έτσι τα προσωπικά δεδομένα του χρήστη. Η ανωνυμία πιστοποιείται με ISO 9001:2015.
