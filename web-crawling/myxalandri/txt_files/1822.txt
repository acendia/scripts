Title:
“Χαλάνδρι Ορίζοντας 2023”: Επίσκεψη στο 3ο Λύκειο-Γυμνάσιο Χαλανδρίου και στο Σαπωνοποιείο Ζερβού
Description:
ΔΕΛΤΙΟ ΤΥΠΟΥ Επίσκεψη στο 3ο Λύκειο-Γυμνάσιο Χαλανδρίου - Σαπωνοποιείο Ζερβού Δήλωση Μάνου Κρανίδη «Μετά την σωστή ανάδειξη των τεχνικών ζητημάτων α) των ρηγματώσεων στα σχολικά κτίρια 3ου Λυκείου-Γυμνασίου Χαλανδρίου και β) της ετοιμόρροπης ερειπωμένης κτιριακής κατάστασης του όμορου διατηρητέου μνημείου βιομηχανικό κτίριο Σαπωνοποιείο Ζερβού, έγινε επιτόπια επίσκεψη ομάδας δημοτικών συμβούλων και μηχανικών της δημοτικής παράταξης μας. Ευχαριστούμε θερμά τους διευθυντές των μονάδων, που φιλοξενούν δεκάδες μαθητές και εκπαιδευτικούς, για την αναλυτική ενημέρωση και συνεργασία. Η Διοίκηση του Δήμου οφείλει άμεσα να λάβει τα κατάλληλα μέτρα για τα ανωτέρω δύο ζητήματα, για να αρθεί η στατική και δομική αβεβαιότητα και επικινδυνότητα: 1. Για τα σχολικά κτίρια και το θέμα των εκτεταμένων ρηγματώσεων, άμεσα να προβεί στην δέους διαδικασία στατικού και κτιριακού ελέγχου και πλήρη αποκατάσταση των αιτιών και προβλημάτων των κτιρίων, με πρώτο και κύριο μέλημα την ασφάλεια τους. 2. Για το μνημείο Ζερβού άμεσα να προχωρήσει στις εργασίες προστασίας, αναστήλωσης και αποκατάστασης, με στόχο την τελική πλήρη ανακατασκευή του και χρήση του ως αίθουσα πολλαπλών χρήσεων (μουσικής, τεχνών, διδασκαλίας, εκδηλώσεων, κλπ.) για τα όμορα σχολικά συγκροτήματα και για τον Δήμο Χαλανδρίου. Αύριο κιόλας πρέπει να τοποθετήσει μέτρα προστασίας και αντιστήριξης του εξωτερικού τοίχου προς την οδό Μικράς Ασίας, που έχει ήδη λάβει επικίνδυνη κλίση πτώσης.  3. Η επί 8ετία διοίκηση του Δήμου έχει αδρανήσει για τα ανωτέρω ζητήματα και οφείλει, έστω και τώρα αργοπορημένα, να προβεί στις δέουσες ενέργειες. Ήδη για παράδειγμα στην πρόσφατη έκτακτη Οικονομική επιτροπή η παράταξη μας στήριξε, λόγω του κρίσιμου ζητήματος ασφαλείας, το επείγον έργο στήριξης τοιχοποιίας, τμηματικής επισκευής οροφής και λήψη μέτρων ασφαλείας στο «Σαπωνοποιείο Ζερβού». Γιατί η Δημοτική μας παράταξη έχει ως πρώτη προτεραιότητα στο πρόγραμμα δράσης μας, τόσο τα θέματα κτιριακής ετοιμότητας-στατικής αντοχής των σχολικών μονάδων όσο και αποκατάστασης και επανάχρησης των διατηρητέων μνημείων της πόλης. Και στα δύο ζητήματα το έργο της Δημοτικής αρχής, στα 8 έτη διοίκησης του Δήμου, είναι περιορισμένο και ανεπαρκές. Η Δημοτική Παράταξη μας είναι σταθερά και ουσιαστικά στο πλευρό γονιών, εκπαιδευτικών, μαθητών με σκοπό την υλοποίηση των κρίσιμων παρεμβάσεων που απαιτούνται στις σχολικές μονάδες. Σκοπός μας να αποκτήσουν τα παιδιά μας το σύγχρονο σχολικό περιβάλλον που τους αξίζει, μακριά από πεπατημένες λογικές έργων αυτόματου πιλότου και δράσεων εύκολου εντυπωσιασμού». Μάνος ΚρανίδηςΔημοτικός Σύμβουλος, Επικεφαλής “Χαλάνδρι Ορίζοντας 2023” Υποψήφιος Δήμαρχος  
