Title:
Έρχεται χιόνι στο Χαλάνδρι; Ισχυρή ψυχρή εισβολή από την Κυριακή
Description:
Σε χειμερινούς &quot;ρυθμούς&quot;, έχει μπει, ο καιρός, στο Χαλάνδρι, τις τελευταίες ημέρες καθώς μία σειρά από ατμοσφαιρικές μεταβολές, έχουν, ήδη, προκαλέσει, μικρές και μεγάλες αλλαγές στον καιρό με βασικότερη τη &quot;νεροποντή&quot; που σημειώθηκε την περασμένη Πέμπτη, 26 Ιανουαρίου 2023, η οποία &quot;άφησε&quot; στο βροχόμετρο του μετεωρολογικού σταθμού Χαλανδρίου (ΕΑΑ), ύψος βροχής 66mm (που αντιστοιχεί σε 66 κυβικά μέτρα νερό ανά στρέμμα). Αξίζει να σημειωθεί, επίσης πως κατά τη διάρκεια της νύχτας, από την Τρίτη προς την Τετάρτη (31/1 - 1/2), χιόνισε στην Πάρνηθα και την Πεντέλη, ενώ, παροδικές, ασθενείς, χιονοπτώσεις σημειώθηκαν στον Υμηττό αλλά και σε τμήματα των βορείων προαστίων. Μέχρι και το Σάββατο, 4 Φεβρουαρίου, ο καιρός θα συνεχίσει σε &quot;ήπιους&quot;, χειμωνιάτικους ρυθμούς, με εναλλαγές διαστημάτων ηλιοφάνειας με διαστήματα συννεφιάς και ενδεχόμενο παροδικής βροχής την Παρασκευή και το Σάββατο. Η θερμοκρασία, σε άνοδο, θα φτάνει, τα μεσημέρια, τους 12 - 14°C αλλά κατά τη διάρκεια της νύχτας θα πέφτει αισθητά, κοντά στους 5°C. Σύμφωνα με τα διαθέσιμα προγνωστικά στοιχεία, από την ερχόμενη Κυριακή (5/2), η περιοχή μας προβλέπεται να επηρεαστεί από ισχυρή ψυχρή εισβολή (την πρώτη για εφέτος!) η οποία θα έχει ως κύρια στοιχεία την επικράτηση ισχυρών Βοριάδων, τη μεγάλη πτώση της θερμοκρασίας και την εκδήλωση χιονοπτώσεων, αρχικά στη γύρω ορεινή ζώνη και, σταδιακά, σε χαμηλότερα υψόμετρα. Η ψυχρή εισβολή αυτή, χαρακτηριστικά τα οποία θα μπορούσαν να φέρουν τον &quot;λευκό επισκέπτη&quot; και στο Χαλάνδρι χωρίς, ακόμα, να είναι απόλυτα ξεκάθαρο αν αυτό θα συμβεί και κατά πόσο θα μπορούσε να οδηγήσει σε χιονόστρωση και σε προβλήματα. Με βάση τα προγνωστικά στοιχεία που έχουμε στη διάθεσή μας, οι πρώτες νιφάδες είναι πολύ πιθανό να κάνουν την εμφάνισή τους περίπου κατά τις μεσημεριανές ώρες της Κυριακής (5/2), με τάση, κατά τις απογευματινές και βραδινές ώρες τα φαινόμενα να ενταθούν και να εκδηλωθούν, κατά διαστήματα, χιονοπτώσεις αξιόλογης έντασης. Συνθήκες για χιονόστρωση είναι πολύ πιθανό να υπάρξουν, κατά τις νυχτερινές ώρες, και σε, περίπτωση που τα φαινόμενα αποκτήσουν μεγάλη ένταση, το πρωί της Δευτέρας, ενδέχεται να βρει το Χαλάνδρι, &quot;ντυμένο στα λευκά&quot;. Ο χιονιάς αυτός, σε πρώτη φάση, αν τελικά έρθει, δεν δείχνει να έχει τη &quot;δυναμική&quot; της &quot;Ελπίδας&quot; και άλλων &quot;μεγάλων χιονιάδων&quot;, θα μπορούσε, ωστόσο, να φέρει πυκνές χιονοπτώσεις και αρκετούς πόντους στρωμένο χιόνι, αν επαληθευτούν τα πιο ακραία σενάρια. Η πιθανότητα να σημειωθεί ύψος χιονιού, μεγαλύτερο των 10 εκ. είναι μικρή ενώ και η πιθανότητα να μην χιονίσει, έστω παροδικά, είναι περιορισμένη οπότε το &quot;φάσμα&quot; των επικρατέστερων σεναρίων, για το προάστιο του Χαλανδρίου, παραπέμπει σε κάτι &quot;ενδιάμεσο&quot; από το να χιονίσει, για λίγο, ασθενώς, μέχρι το να χιονίσει πυκνά για αρκετές ώρες και να &quot;στρώσει&quot; έως 10 εκ. Η δεύτερη &quot;φάση&quot; της ψυχρής εισβολής, για την περιοχή μας, προβλέπεται να ξεκινήσει από τη Δευτέρα (6/2) και να προκαλέσει πυκνές χιονοπτώσεις σε αρκετές περιοχές χωρίς, όμως, να είναι ξεκάθαρο αν θα φέρει, νέες χιονοπτώσεις, στο προάστιό μας! Αναλυτικά στοιχεία σχετικά με την εξέλιξη του επερχόμενου κύματος βαρυχειμωνιάς, θα έχουμε σε νεότερο άρθρο ενώ, σε περίπτωση που τα στοιχεία επιμείνουν ως προς την έλευση του χιονιά, την ερχόμενη Κυριακή, θα υπάρξει έκτακτη ενημέρωση την προηγούμενη ημέρα οπότε και θα έχουμε στη διάθεσή μας τα στοιχεία που θα μας επιτρέψουν να εκτιμήσουμε τα ποιοτικά χαρακτηριστικά του φαινομένου και τις ενδεχόμενες επιπτώσεις με πολύ μεγαλύτερη ακρίβεια! Καλό υπόλοιπο εβδομάδας και καλό μήνα!  Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr  
