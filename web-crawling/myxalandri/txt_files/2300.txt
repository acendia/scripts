Title:
Περιφέρεια Αττικής και ΙΣΑ στο πλευρό της Εθνικής Ομάδας Ποδοσφαίρου Ακρωτηριασμένων
Description:
Η Περιφέρεια Αττικής και ο Ιατρικός Σύλλογος Αθηνών στηρίζουν την προσπάθεια της Εθνικής Ομάδας Ποδοσφαίρου Ατόμων με Ακρωτηριασμό στο ΕURO 2021. Στην παρουσίαση της αποστολής, η οποία ετοιμάζεται να πετάξει για την Κρακοβία της Πολωνίας προκειμένου να εκπροσωπήσει τη χώρα μας στο Ευρωπαϊκό Πρωτάθλημα βρέθηκε εκπροσωπώντας τον περιφερειάρχη Αττικής και πρόεδρο του ΙΣΑ Γιώργο Πατούλη, το μέλος του ΔΣ του ΙΣΑ και αντιπεριφερειάρχη Δημόσιας Υγείας και Κοινωνικής Μέριμνας Αττικής Γιάννης Κεχρής. Ο κ. Κεχρής μετέφερε μήνυμα του περιφερειάρχη και προέδρου του ΙΣΑ, επισημαίνοντας ότι ο Γ. Πατούλης έχει στις βασικές προτεραιότητες του θέματα και ζητήματα που αφορούν στην ανάδειξη του αθλητισμού και την εξασφάλιση ίσων ευκαιριών σε όλους τους πολίτες. Να σημειωθεί ότι στο πλαίσιο της έμπρακτης στήριξης της ομάδας, των αθλητών και του τεχνικού επιτελείου ο Ιατρικός Σύλλογος Αθηνών χορήγησε τα αεροπορικά εισιτήρια προκειμένου η ομάδα να λάβει μέρος στο τουρνουά. Ο αντιπεριφερειάρχης Υγείας Αττικής, Γιάννης Κεχρής, δήλωσε: «Στη ζωή και στον αθλητισμό εκείνο που μετράει πιο πολύ είναι η προσπάθεια. Η σκληρή δουλειά, η θέληση και η αστείρευτη δύναμή σας αποτελεί παράδειγμα για πολλά παιδιά που ανακαλύπτουν το άθλημα και συνειδητοποιούν πως μια επώδυνη ανατροπή στη ζωή τους δεν αρκεί για να τους ρίξει κάτω. Εσείς στέκεστε όρθιοι και στέλνετε καθημερινά ένα ηχηρό μήνυμα ενάντια σε κάθε μορφή κοινωνικού αποκλεισμού. Ο Ιατρικός Σύλλογος Αθηνών αλλά και η Περιφέρεια Αττικής θα συνεχίσουν να βρίσκονται στο πλευρό της Εθνικής Ομάδας Ατόμων με Ακρωτηριασμό με σχεδιασμό κοινών δράσεων που στόχο θα έχουν τη βελτίωση της ποιότητας ζωής των ατόμων με αναπηρία και την περαιτέρω ανάπτυξη του αθλήματος στη χώρα μας. Ευχόμαστε από καρδιάς καλή επιτυχία στην ομάδα μας στο Ευρωπαϊκό Πρωτάθλημα». Η αποστολή της Εθνικής Ομάδας Ακρωτηριασμένων στο Εuro 2021: - 1 ΥΔΡΑΙΟΣ ΑΛΕΞΑΝΔΡΟΣ - 4 ΜΑΡΙΓΚΟΣ ΛΑΖΑΡΟΣ- 5 ΛΑΖΑΡΙΔΗΣ ΓΙΩΡΓΟΣ- 6 ΤΣΙΚΟΥΡΑΣ ΠΕΤΡΟΣ - 7 ΑΛΕΞΑΣ ΘΕΟΔΩΡΟΣ - 9 ΜΠΑΚΟΓΙΑΝΝΗΣ ΒΑΣΙΛΕΙΟΣ - 10 ΤΣΙΚΟΥΡΕΛΗΣ ΔΗΜΗΤΡΗΣ- 11 ΤΣΙΓΚΑΣ ΤΑΣΟΣ, Αρχηγός - 12 ΕΥΘΥΜΙΟΥ ΛΑΜΠΡΟΣ - 13 ΜΑΔΕΜΛΗΣ ΝΙΚΟΣ - 20 ΠΑΝΙΔΗΣ ΒΑΣΙΛΗΣ- 23 ΚΑΠΙΤΣΑΣ ΑΛΕΞΑΝΔΡΟΣ ΠΡΟΠΟΝΗΤΗΣ: ΜΠΑΛΤΟΥΜΑΣ ΑΠΟΣΤΟΛΗΣΤΕΧΝΙΚΟΣ ΔΙΕΘΥΝΤΗΣ: ΜΑΥΡΟΠΟΥΛΟΣ ΑΡΗΣΦΥΣΙΟΘΕΡΑΠΕΥΤΗΣ: ΛΥΜΠΕΡΗΣ ΧΡΗΣΤΟΣΥΠΕΥΘΥΝΟΣ ΕΞΟΠΛΙΣΜΟΥ: ΚΩΣΤΟΠΟΥΛΟΣ ΣΤΑΥΡΟΣΑΡΧΗΓΟΣ ΑΠΟΣΤΟΛΗΣ: ΚΑΔΔΑΣ ΠΑΝΑΓΙΩΤΗΣ Οι αθλητές ελέγχθηκαν καρδιολογικά από τον γιατρό της ομάδας Πάνο Λουσίδη. Η εκδήλωση πραγματοποιήθηκε στο συνεδριακό κέντρο του Δήμου Μεταμόρφωσης και παρευρέθηκαν ο δήμαρχος της πόλης Στράτος Σαραούδας, οι αντιδήμαρχοι Πάνος Λουσίδης, Ιωάννης Μπαλτάς και Στυλιανός Σαριδάκης, ο δημοτικός σύμβουλος Δημήτρης Τσίκνας και ο επικεφαλής του συνδυασμού «Συμμαχία Πολιτών» Βασίλης Καραβάκος.  
