Title:
Επανεκκίνηση για τις Νύχτες Αλληλεγγύης στη Ρεματιά με τον Κώστα Φέρρη: “Café Aman, Σμύρνη - Σύρα - Πειραιάς”
Description:
Με το μουσικό οδοιπορικό για τα 100 χρόνια από τη Μικρασιατική Καταστροφή, “Café Aman, Σμύρνη - Σύρα - Πειραιάς”, ξεκινά και πάλι την Τετάρτη 24 Αυγούστου, μετά από ολιγοήμερη ανάπαυλα, το Φεστιβάλ Ρεματιάς 2022 - Νύχτες Αλληλεγγύης, που διαρκεί μέχρι τις 24 Σεπτεμβρίου. Ο δημιουργός της εμβληματικής ταινίας, “Το Ρεμπέτικο”, Κώστας Φέρρης, και η Θέσια Παναγιώτου, με οδηγό τις διηγήσεις της Μικρασιάτισσας, Άγγελας Παπάζογλου, του επίσης Μικρασιάτη, Γιάννη Παπαϊωάννου και του Μάρκου Βαμβακάρη, παρουσιάζουν ένα μουσικό οδοιπορικό γεμάτο τραγούδια, λόγια και εικόνες, που αποτυπώνουν με τον καλύτερο τρόπο το δράμα της προσφυγιάς αλλά και τις ελπίδες για τη γέννηση μιας νέας εποχής. Το σμυρναίικο τραγούδι, με τα σαντουροβιόλια και τους σπουδαίους δημιουργούς του, συναντά το ρεμπέτικο, με τα μπουζούκια και τους μπαγλαμάδες του Μάρκου Βαμβακάρη και των άλλων μεγάλων, και μαζί με τα τραγούδια της ταινίας “Το Ρεμπέτικο” και τις ιστορίες που διαβάζει επί σκηνής ο ίδιος ο Κώστας Φέρρης, μας υπόσχονται μια ανεπανάληπτη μουσική εμπειρία. Παίζουν και τραγουδούν: Θεοδοσία Στίγκα, τραγούδι Γιώργος Κουτουλάκης, τραγούδι - μπουζούκι Μάνος Κουτσαγγελίδης, τραγούδι - κανονάκι Θοδωρής Λίζος, τραγούδι - μπαγλαμάς - κιθάρα Σπύρος Κονσολάκης, κιθάρα Αντώνης Τζίκας, κόντρα μπάσο Γιώργος Γκίκας, κρουστά Στη σκηνή και ο Κώστας Φέρρης Ελεύθερη είσοδος μόνο με δελτίο εισόδου από το viva.grΏρα έναρξης: 9:00 μ.μ. Ισχυρή σύσταση για χρήση μάσκας Ευριπίδειο Θέατρο ΡεματιάςΠεζόδρομος Προφήτη Ηλία, Πολύδροσο Χαλανδρίου Αντί εισιτηρίου στις παραστάσεις με ελεύθερη είσοδο, προαιρετική συνεισφορά σε τρόφιμα, φάρμακα, σχολικά και άλλα είδη πρώτης ανάγκης για τους πρόσφυγες και τις κοινωνικές δομές της πόλης. Φεστιβάλ Ρεματιάς 2022 (συνοπτικό πρόγραμμα)  ΑΥΓΟΥΣΤΟΣ  ΤΕΤΑΡΤΗ 24 Café Aman - Σμυρνέικο μινόρε / Σμύρνη - Σύρα - Πειραιάς Κώστας Φέρρης, Θέσια Παναγιώτου. Μουσικό οδοιπορικό για τα 100 χρόνια από τη Μικρασιατική Καταστροφή. Παίζουν και τραγουδούν: Θεοδοσία Στίγκα: τραγούδι. Γιώργος Κουτουλάκης: τραγούδι, μπουζούκι. Μάνος Κουτσαγγελίδης: τραγούδι, κανονάκι. Θοδωρής Λίζος: τραγούδι, μπαγλαμάς, κιθάρα. Σπύρος Κονσολάκης: κιθάρα. Αντώνης Τζίκας: κόντραμπάσο. Γιώργος Γκίκας: κρουστά. Επί σκηνής και ο Κώστας Φέρρης.   ΠΕΜΠΤΗ 25 Jurassic Adventures * Διαδραστική παράσταση για παιδιά και ενήλικες σε έναν προϊστορικό κόσμο δεινοσαύρων.   ΠΑΡΑΣΚΕΥΗ 26 Από τη Μικρά Ασία στο Αιγαίο Βαγγέλης Σαραντίδης: βιολί, τραγούδι. Γιάννης Νιάρχος: κιθάρα, τραγούδι. Σταυρούλα Σπανού: σαντούρι. Παναγιώτης Κάιτατζης: ούτι. Ιγνάτιος Σαραντίδης: λαούτο. Με αφορμή τα 100 χρόνια από τη Μικρασιατική Καταστροφή.   ΣΑΒΒΑΤΟ 27 Αισχύλου, Προμηθέας Δεσμώτης * Σκηνοθεσία: Άρης Μπινιάρης. Προμηθέας: Γιάννης Στάνκογλου.   30 Αυγούστου -  4 Σεπτεμβρίου OUR FESTIVAL 8 Συνάντηση αλληλέγγυων καλλιτεχνών.   ΣΕΠΤΕΜΒΡΙΟΣ ΔΕΥΤΕΡΑ 5          Δον Κιχώτης * Παράσταση για παιδιά. Σκηνοθεσία: Δημήτρης Αδάμης. Με την υποστήριξη του Ινστιτούτου Θερβάντες.   ΤΕΤΑΡΤΗ 7 Η γυναίκα της Ζάκυθος του Διονύσιου Σολωμού Δραματουργία - σκηνοθεσία: Δήμος Αβδελιώδης.   ΠΕΜΠΤΗ 8 Stand Up Comedy Night με τον Κώστα Μαλιάτση *    ΠΑΡΑΣΚΕΥΗ 9   Παραγγελιές Stand Up Comedy Night με τον Χριστόφορο Ζαραλίκο *          ΣΑΒΒΑΤΟ 10 Με παρέσυρε το ρέμα Ρεμπέτικη βραδιά με τους Γιαγκίνηδες *    ΔΕΥΤΕΡΑ 12        Ανάθεμα του Γιώργου Αδαμαντιάδη * Από τη θεατρική ομάδα «Τα Μπάσταρδα του Σίσυφου».   ΤΕΤΑΡΤΗ 14 Αγγέλα Παπάζογλου Ερμηνεύει η Άννα Βαγενά. Από το βιβλίο του Γιώργη Παπάζογλου «Ονείρατα της άκαυτης και της καμένης Σμύρνης». Σκηνοθεσία: Λάμπρος Λιάβας - Άννα Βαγενά. Με αφορμή τα 100 χρόνια από τη Μικρασιατική Καταστροφή.   ΠΑΡΑΣΚΕΥΗ 16 Ayşem - Μια ιστορία με γενίτσαρους και βρυκόλακες στην οθωμανική Κρήτη Πρωτότυπη θεατρική παράσταση από τη θεατρική ομάδα SplishSplash. Σενάριο, Σκηνοθεσία: Johnny O.   ΣΑΒΒΑΤΟ 17 Σταμάτης Χατζηευσταθίου 2022 Τραγούδια από το δισκογραφικό έργο του καλλιτέχνη καθώς και παλιότερα αγαπημένα τραγούδια.   ΚΥΡΙΑΚΗ 18 Πάρτυ των αναμνήσεων Ένωση Παλαιών Προσκόπων.   ΔΕΥΤΕΡΑ 19 Παντελής Κυραμαργιός &amp;amp; Αλέξανδρος Εμμανουηλίδης Οι δυο αγαπημένοι τραγουδοποιοί παρουσιάζουν το νέο τους δισκογραφικό έργο και πρωτότυπες διασκευές.   ΤΕΤΑΡΤΗ 21 Ακούω ήχον κώδωνος * Θεατρική σύνθεση από έργα του Μποστ επιμελημένα από τον Θανάση Παπαγεωργίου. Από το ιστορικό Θέατρο ΣΤΟΑ με αφορμή τη συμπλήρωση 50 χρόνων λειτουργίας του. Με τον Θανάση Παπαγεωργίου, τη Λήδα Πρωτοψάλτη κ.ά. Συμμετέχει ο Διονύσης Τσακνής.   ΠΑΡΑΣΚΕΥΗ 23 Τα ερείπια των Αθηνών Από το ομότιτλο βιβλίο του Τάκη Σιμώτα «Η ιστορία ως θέαμα και ως όργανο πολιτικού προσανατολισμού». Σκηνοθεσία: Σπύρος Βραχωρίτης.   * Οι εκδηλώσεις με αστερίσκο έχουν εισιτήριο που καθορίζει η αντίστοιχη παραγωγή.  
