Title:
Βιωματικό εργαστήριο από το Συμβουλευτικό Κέντρο Γυναικών Δήμου Χαλανδρίου
Description:
Με αφορμή την Παγκόσμια Ημέρα της Γυναίκας στις 8 Μαρτίου, το Συμβουλευτικό Κέντρο Γυναικών Δήμου Χαλανδρίου, σε συνεργασία με την Κοινωνική Υπηρεσία του Δήμου Χαλανδρίου και το Εξειδικευμένο Κέντρο Προώθησης στην Απασχόληση (Ε.Κ.Π.Α. Αθήνας) του Ινστιτούτου Εργασίας της Γ.Σ.Ε.Ε., διοργανώνει βιωματικό εργαστήριο επαγγελματικής συμβουλευτικής, την Πέμπτη 8 Μαρτίου 2018, ώρες 09:30-12:30, στον χώρο του Συμβουλευτικού Κέντρου. Θέμα του είναι &quot;Διαμορφώνοντας ένα πλάνο αναζήτησης εργασίας&quot; και απευθύνεται σε ωφελούμενες του Συμβουλευτικού Κέντρου και της Κοινωνικής Υπηρεσίας. Στόχος είναι να αναδειχθούν οι τρόποι και τα πεδία που θα βοηθήσουν τις ωφελούμενες στην ένταξη στην αγορά εργασίας ή στον επανασχεδιασμό της σταδιοδρομίας τους, με έμφαση στη γνώση του επαγγελματικού τους εαυτού και στη βαθύτερη κατανόηση των παραμέτρων για τη χάραξη ενός εργασιακού πλάνου. Παγκόσμια ημέρα της γυναίκας - Διεθνής ημέρα των δικαιωμάτων των γυναικών 8 Μαρτίου 1857... Οι εργάτριες των εργοστασίων υφαντουργίας και ιματισμού στη Νέα Υόρκη ξεσηκώνονται σε διαμαρτυρία ενάντια στις απάνθρωπες συνθήκες εργασίας και στο χαμηλό μισθό. Η μέρα αυτή αποτελεί απαρχή και ορόσημο των αγώνων για τη διεκδίκηση των δικαιωμάτων των γυναικών και καθιερώνεται ως ημέρα γιορτής και μνήμης. 8 Μαρτίου 2018... Η θέση των γυναικών στην κοινωνία έχει βελτιωθεί σε αυτά τα 165 χρόνια: δικαίωμα ψήφου, καλύτερες συνθήκες εργασίας και περισσότερα δικαιώματα αποτελούν σημαντικές κατακτήσεις του γυναικείου φύλου. Ωστόσο, οι γυναίκες σήμερα εξακολουθούν να βιώνουν έμφυλη βία και διακρίσεις λόγω του φύλου τους και να στερούνται βασικά ανθρώπινα δικαιώματα, όπως την ισότιμη συμμετοχή στην εργασία. Συγκεκριμένα και σύμφωνα με στοιχεία της Eurostat, οι γυναίκες έχουν χαμηλότερα ποσοστά απασχόλησης και χαμηλότερες αποδοχές από τους άνδρες, υπερεκπροσωπούνται σε θέσεις χαμηλού κύρους και μερικής απασχόλησης, ενώ παράλληλα υποεκπροσωπούνται σε θέσεις διοίκησης και εποπτείας. Συμβουλευτικό Κέντρο Γυναικών Δήμου ΧαλανδρίουΣτρ. Αλ. Παπάγου 7, 15234 ΧαλάνδριΤηλ./Φαξ: 210-6899916Email: womenaidhalandri@gmail.comWebsite: womenaidhalandri.wordpress.com  
