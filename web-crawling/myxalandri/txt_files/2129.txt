Title:
Π. Βάσιος: “Κοιτάμε μπροστά, θέτουμε ζητήματα και λέμε αλήθειες!!”
Description:
Την ακόλουθη ανακοίνωση εξέδωσε ο κ. Παναγιώτης Βάσιος, επικεφαλής της δημοτικής παράταξης «Χαλάνδρι Απόφαση Ευθύνης», με το “βλέμμα στις δημοτικές εκλογές του 2023”: Κοιτάμε μπροστά, θέτουμε ζητήματα και λέμε αλήθειες!! Με το Βλέμμα στις Δημοτικές Εκλογές του έτους 2023 Μετά την ψήφιση του νόμου 4804/2021 που αφορά στην εκλογή Δημοτικών και Περιφερειακών αρχών και την καθιέρωση νέου εκλογικού συστήματος (ενισχυμένη αναλογική)  που θα ισχύσει στις δημοτικές εκλογές 2023, όλοι οι δημοτικοί συνδυασμοί προβληματίζονται για την παραπέρα πορεία τους. Η ΑΠΟΨΗ ΜΑΣ Εμείς θεωρούμε ότι στην πόλη μας η συνεργασία για την κατάρτιση ενός ενιαίου δυναμικού ψηφοδελτίου με ικανά και καταξιωμένα πρόσωπα αποτελεί πλέον μονόδρομο. Σε μία συνεργασία με καθαρούς όρους χωράνε πολλοί. Στην τοπική αυτοδιοίκηση δεν ισχύουν αποκλεισμοί και ιδεολογικές περιχαρακώσεις. Άλλωστε αυτό απαιτούν οι νέες πραγματικότητες σε εθνικό και ευρωπαϊκό επίπεδο. Για να είμαστε ρεαλιστές και να λέμε τα πράγματα όπως έχουν, θεωρούμε απαραίτητη την εκ προτέρων στήριξη, όσον αφορά τον ευρύτερο κεντροδεξιό χώρο, από το κόμμα της Νέας Δημοκρατίας και όχι μόνο.  Ήδη ο σημερινός Δήμαρχος Χαλανδρίου, ο οποίος δήλωσε ότι θα είναι υποψήφιος και στις εκλογές του έτους 2023, στηρίζεται από το κόμμα του ΣΥΡΙΖΑ αλλά και από άλλους δημοτικούς συνδυασμούς της πόλης μας, είναι δε γνωστό σε εμάς που ασχολούμαστε με την Αυτοδιοίκηση, ότι οι πολιτικές κινήσεις του απλώνονται ευρύτερα!! Η συνεργασία είναι πλέον μονόδρομος. Το γνωρίζουμε! Αυτό που προτείνουμε δεν είναι εύκολο γιατί η ευρύτερη κεντροδεξιά παράταξη στο Χαλάνδρι είναι διασπασμένη από το 2014. Τώρα όμως χρειάζεται να πάρουμε αποφάσεις. Εμείς στις δημοτικές εκλογές του έτους 2019 αποδείξαμε ότι παίρνουμε αποφάσεις και τιμούμε τον χώρο μας και στον ίδιο δρόμο βαδίζουμε και σήμερα στηρίζοντας κάθε προσπάθεια. Δυστυχώς παρατηρούμε ότι αρχίζουν δειλά - δειλά να εμφανίζονται στο προσκήνιο προσωπικές στρατηγικές και κινήσεις που στόχο έχουν να επιβάλουν εκ των προτέρων την άποψή τους. Αυτά, κατά την γνώμη μας, αποτελούν ενδείξεις ότι κάποιο επιδιώκουν την διαιώνιση της διάσπασης της κεντροδεξιάς παράταξης. Η αλήθεια όμως είναι ότι η αλλαγή έχει ωριμάσει για το Χαλάνδρι μας. Πιστεύουμε ότι η κατάσταση που έχει διαμορφωθεί μέχρι σήμερα είναι αναστρέψιμη αρκεί να επικρατήσει η λογική και να θέσουμε το γενικό συμφέρον πάνω από το ατομικό!!  Παναγιώτης ΒάσιοςΔημοτικός Σύμβουλος Χαλανδρίου, Επικεφαλής του συνδυασμού «Χαλάνδρι Απόφαση Ευθύνης»
