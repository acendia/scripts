Title:
Σταθερός πόλος αλληλεγγύης το Κοινωνικό Παντοπωλείο Χαλανδρίου
Description:
Το Κοινωνικό Παντοπωλείο Χαλανδρίου στέκεται σταθερά στο πλευρό 1.200 ωφελούμενων χάρη στις γενναιόδωρες προσφορές μεγάλων εταιρειών, φορέων και ιδιωτών που αναγνωρίζουν την προσπάθεια της δομής καταπολέμησης της φτώχειας να στηρίζει τους συμπολίτες μας που έχουν ανάγκη. Τις προηγούμενες ημέρες οι άνθρωποι της δομής παρέλαβαν με μεγάλη χαρά και ικανοποίηση τις παρακάτω χορηγίες: ARLA FOODS ΕΛΛΑΣ Α.Ε.Β.Ε. - Πρόσφερε βούτυρο Lurpack. CHIPITA Α.Ε. - Πρόσφερε όπως κάθε μήνα Croissant 7DAYS. COCA COLA 3Ε - Πρόσφερε αναψυκτικά Coca - Cola. ENDLESS ΕΥΡΩΧΑΡΤΙΚΗ Α.Ε.Β.Ε. - Πρόσφερε χαρτί υγείας, χαρτί κουζίνας, χαρτοπετσέτες και τραπεζομάντηλα μιας χρήσης. FREZYDERM A.B.E.E. - Πρόσφερε σαμπουάν, αφρόλουτρα, οδοντόκρεμες, κρέμες προστασίας, αντιφθειρικά. FRIESLANDCAMPINA - Πρόσφερε γάλα Νουνού family. THE BAKERS - Πρόσφερε αρτοποιήματα. ΗΠΕΙΡΩΤΙΚΗ ΒΙΟΜΗΧΑΝΙΑ ΕΜΦΙΑΛΩΣΕΩΝ Α.Ε. «ΒΙΚΟΣ» - Πρόσφερε φυσικό μεταλλικό νερό. ΚΑΒΑ ΦΡΑΓΚΕΔΑΚΗ ΕΥΓΕΝΙΑ «CΙΤΥ» - Πρόσφερε ζάχαρη και γάλα εβαπορέ. ΚΡΗΤΙΚΟΣ SUPER MARKET - Παρέδωσε το πρώτο καλάθι αλληλεγγύης για το Κοινωνικό Παντοπωλείο του Δήμου Χαλανδρίου που τοποθετήθηκε στον χώρο του καταστήματος (Ψαρών &amp;amp; Αριστοτέλους, Χαλάνδρι). ΠΕΡΙΚΛΗΣ ΑΒΕΕ - Πρόσφερε αραβικές πίτες. Παράλληλα, τα μέλη του Τοπικού Τμήματος Χαλανδρίου του Σώματος Ελληνικού Οδηγισμού πρόσφεραν είδη πρώτης ανάγκης, στη μνήμη της Ελένης Κοτρώνη, μητέρα της τοπικής εφόρου του Σώματος Ιωάννας Παναγιωτίδη. Μετά την άρση των περιοριστικών μέτρων στη μετακίνηση, έχουν αυξηθεί σημαντικά και οι προσφορές των ιδιωτών όχι μόνο σε τρόφιμα αλλά και σε είδη σπιτιού, ρούχα και βιβλία, και μάλιστα από πολίτες που δεν ζουν στο Χαλάνδρι. «Κάθε προσφορά επώνυμη ή ανώνυμη μας δημιουργεί χαρά, κάθε κίνηση αλληλεγγύης μας γεμίζει ελπίδα! Συνεχίζουμε την προσπάθειά μας», σημειώνεται στη σχετική ανακοίνωση του Κοινωνικού Παντοπωλείου Χαλανδρίου.  
