Title:
Οδηγίες του Υπουργείου Παιδείας προς τα σχολεία για την εποχική γρίπη
Description:
Εγκύκλιος του Υπουργείου Παιδείας, Έρευνας και Θρησκευμάτων προς όλα τα σχολεία για την εποχική γρίπη: Με αφορμή ερωτήματα σχετικά με την εμφάνισης της εποχικής γρίπης, συστήνονται στις σχολικές μονάδες οι ακόλουθες οδηγίες με σκοπό την πρόληψη της εξάπλωσής της: 1. Παιδιά που εμφανίζουν συμπτώματα γρίπης αναμένουν, σε χώρο όπου δε θα έρχονται σε επαφή με άλλα άτομα, μέχρι να τα παραλάβουν οι γονείς ή οι κηδεμόνες τους, οι οποίοι θα πρέπει να ειδοποιούνται αμέσως. 2. Συστήνεται για την αποφυγή της εξάπλωσης της εποχικής γρίπης να τηρούνται οι κανόνες ατομικής υγιεινής, όπως: Αποφυγή επαφής χεριών με τα μάτια, τη μύτη και το στόμα για τη μείωση του κινδύνου μόλυνσης. Αποφυγή κοινής χρήσης των μολυβιών, των στυλό, των μαρκαδόρων και άλλων προσωπικών αντικειμένων. Σε βήχα ή φτέρνισμα, κάλυψη της μύτης και του στόματος με το μανίκι στο ύψος του αγκώνα ή με χαρτομάντιλο. Το χρησιμοποιημένο χαρτομάντιλο πρέπει να απορρίπτεται αμέσως μετά τη χρήση στους κάδους απορριμμάτων. Απαγορεύεται τα παιδιά να πίνουν νερό απευθείας από τη βρύση με το στόμα. Τακτικό πλύσιμο των χεριών των παιδιών και των εργαζομένων με υγρό σαπούνι και νερό ή εναλλακτικά να χρησιμοποιείται αντισηπτικό αλκοολούχο διάλυμα ή χαρτομάντιλα με αλκοόλη. Οι παραπάνω οδηγίες πρέπει να τηρούνται και από το προσωπικό των κυλικείων. Παρακαλούνται οι Διευθυντές σχολικών μονάδων να ενημερώσουν την εκπαιδευτική κοινότητα (μαθητές, εκπαιδευτικούς, Συλλόγους Γονέων και Κηδεμόνων). &amp;nbsp;
