Title:
Εγγραφές βρεφών και νηπίων στα τμήματα Προσχολικής Αγωγής του Δήμου Χαλανδρίου
Description:
Ο Δήμος Χαλανδρίου ενημερώνει τους γονείς/κηδεμόνες  ότι οι εγγραφές βρεφών και νηπίων στα Τμήματα Προσχολικής Αγωγής, για το σχολικό έτος  2022-2023, θα ξεκινήσουν από την Παρασκευή 27 Μαΐου 2022 έως και την Πέμπτη 30 Ιουνίου 2022. Ο γονέας/κηδεμόνας υποβάλλει την αίτηση εγγραφής και τα απαιτούμενα δικαιολογητικά ΜΟΝΟ ΗΛΕΚΤΡΟΝΙΚΑ στην ηλεκτρονική διεύθυνση https://preschool.chalandri.gr. Επισημαίνεται ότι, ΓΙΑ ΠΡΩΤΗ ΦΟΡΑ, θα γίνουν δεκτά βρέφη από 11 μηνών. Υπενθυμίζεται ότι από το 2020 ο Δήμος Χαλανδρίου έχει μειώσει σταδιακά το ηλιακό όριο εγγραφής βρεφών, από τους 18 μήνες στους 11. Απαλλαγές και μειώσεις τροφείων Διατηρούνται και για τη νέα σχολική χρονιά η πλήρης απαλλαγή από τα τροφεία για εισοδήματα έως 25.000 ευρώ, η μείωση των τροφείων κατά 50% για πολύτεκνες και τρίτεκνες οικογένειες και η μείωσή τους κατά 20% στην περίπτωση της εφάπαξ καταβολής. «Συνεχής η βελτίωση των υπηρεσιών» «Από το 2014, που ανέλαβε η σημερινή διοίκηση, οι Παιδικοί Σταθμοί του Χαλανδρίου διπλασιάστηκαν, τη φετινή χρονιά τέθηκε σε λειτουργία και ο 8ος, δημιουργήθηκαν βρεφικά τμήματα εκ του μηδενός, το ηλιακό όριο εγγραφής βρεφών έπεσε από τους 18μήνες στους 11 και ίσχυσαν απαλλαγή από τα τροφεία για εισοδήματα έως 25.000 ευρώ και μια σειρά από απαλλαγές για τους ασθενέστερους. Επίσης, αναβαθμίστηκαν οι κτιριακές υποδομές, σύμφωνα με τις πιο αυστηρές προδιαγραφές αδειοδότησης, καθιερώθηκε μια αδιάβλητη διαδικασίας επιλογής βρεφών και νηπίων και εξασφαλίστηκε επάρκεια προσωπικού. Η συνεχής βελτίωση των παρεχόμενων υπηρεσιών της Προσχολικής Αγωγής αποτελεί ισχυρή απόδειξη της επιλογής μας  να στηρίξουμε ουσιαστικά τις οικογένειες με παιδιά. Όλα τα παραπάνω σε συνδυασμό με το εξαιρετικό προσωπικό των Βρεφονηπιακών Σταθμών μας αποτελούν εχέγγυο ότι η Προσχολική Αγωγή του Δήμου Χαλανδρίου, δύναται να προσφέρει τις καλύτερες δυνατές υπηρεσίες σε παιδιά, γονείς και εργαζομένους», σχολίασε η αντιδήμαρχος Παιδείας &amp;amp; Προσχολικής Αγωγής, Ιωάννα Αθανασάτου. Η διαδικασία εγγραφής Οι γονείς/κηδεμόνες μπορούν να ενημερωθούν για όλες τις λεπτομέρειες στην ανακοίνωση εγγραφών βρεφών και νηπίων στα Τμήματα Προσχολικής Αγωγής, σχολικού έτους 2022-2023, σύμφωνα με την αριθμ.64/2022 απόφαση του Δημοτικού Συμβουλίου του Δήμου Χαλανδρίου, και να δουν όλα τα απαραίτητα έγγραφα στους συνδέσμους που ακολουθούν: ΑΝΑΚΟΙΝΩΣΗ ΕΓΓΡΑΦΩΝ ΒΡΕΦΩΝ ΚΑΙ ΝΗΠΙΩΝ ΣΧΟΛΙΚΟΥ ΕΤΟΥΣ 2022-2023 Δείτε αναλυτικά όλους τους ενεργούς συνδέσμους: ΕΝΗΜΕΡΩΣΗ ΓΙΑ ΤΗΝ ΕΠΕΞΕΡΓΑΣΙΑ ΤΩΝ ΠΡΟΣΩΠΙΚΩΝ ΔΕΔΟΜΕΝΩΝ ΚΕΙΜΕΝΟ ΣΥΓΚΑΤΑΘΕΣΗΣ ΓΙΑ ΤΗ ΦΟΡΜΑ ΕΓΓΡΑΦΗΣ ΣΤΗΝ ΥΠΗΡΕΣΙΑ ΑΠΟΣΤΟΛΗΣ  ΕΝΗΜΕΡΩΤΙΚΟΥ ΔΕΛΤΙΟΥ (NEWSLETTER) ΑΙΤΗΣΗ ΕΓΓΡΑΦΗΣ - Η ηλεκτρονική αίτηση υποβάλλεται στο https://preschool.chalandri.gr ΟΔΗΓΙΕΣ ΓΙΑ ΤΗ ΔΗΜΙΟΥΡΓΙΑ ΛΟΓΑΡΙΑΣΜΟΥ ΧΡΗΣΤΗ ΟΔΗΓΙΕΣ ΕΙΣΟΔΟΥ ΧΡΗΣΤΗ ΚΑΙ  ΚΑΤΑΧΩΡΗΣΗΣ ΑΙΤΗΣΗΣ ΒΕΒΑΙΩΣΗ ΥΓΕΙΑΣ ΤΟΥ ΠΑΙΔΙΟΥ ΥΠΕΥΘΥΝΗ ΔΗΛΩΣΗ  
