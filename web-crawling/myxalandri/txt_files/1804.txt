Title:
Εγγραφές νέων μελών και ανανεώσεις εγγραφών στα ΚΑΠΗ Χαλανδρίου
Description:
Τα ΚΑΠΗ του Δήμου Χαλανδρίου, σε συνεργασία με τη νέα υπηρεσία Ολοκληρωμένης Φροντίδας ΗΛΙκιωμένων (ΟΦΗΛΙ) του Κέντρου Κοινότητας Χαλανδρίου παραμένουν ενεργά στο πλευρό των ηλικιωμένων το διάστημα αυτό της κοινωνικής απομόνωσης, λόγω της πανδημίας, παρέχοντας εξατομικευμένες υπηρεσίες στα μέλη των ΚΑΠΗ -ιατρικές επισκέψεις, ψυχολογική υποστήριξη, διασύνδεση με άλλες κοινωνικές υπηρεσίες του Δήμου- κατόπιν ραντεβού. Στο πλαίσιο αυτό, από τις αρχές Μαρτίου 2022, πραγματοποιούνται οι εγγραφές νέων μελών και οι ανανεώσεις εγγραφών στα ΚΑΠΗ. Η διαδικασία και στις δύο περιπτώσεις θα πραγματοποιείται με τη συμπλήρωση κοινωνικού και ιατρικού ιστορικού από την κοινωνική λειτουργό και τον υγειονομικό υπάλληλο του ΚΑΠΗ. Το σκεπτικό του νέου εντύπου είναι η αποτύπωση μιας ολοκληρωμένης εικόνας για το κάθε μέλος που θα δώσει τη δυνατότητα στην Κοινωνική Υπηρεσία του Δήμου να κάνει πληρέστερο σχεδιασμό, για την παροχή κοινωνικοπρονοιακών, υγιειονομικών καθώς και ψυχαγωγικών και επιμορφωτικών δραστηριοτήτων, που θα βασίζονται στα στοιχεία που θα συλλεχθούν. Τα απαιτούμενα δικαιολογητικά είναι: - Για την ανανέωση: Επίδειξη εντύπου Ε1 του τελευταίου χρόνου. 2 πρόσφατες φωτογραφίες όταν δεν υπάρχει προηγούμενο δελτίο με φωτογραφία ή/και έχουν απωλέσει την κάρτα μέλους. Kάρτα μέλους. Να γνωρίζουν τη φαρμακευτική αγωγή που ακολουθούν. - Για τις εγγραφές: Επίδειξη Αστυνομικού Δελτίου Ταυτότητας. Επίδειξη εντύπου Ε1 του τελευταίου χρόνου. 2 πρόσφατες φωτογραφίες. Να γνωρίζουν τη φαρμακευτική αγωγή που ακολουθούν. Όλα τα παραπάνω στοιχεία θα συλλέγονται με την ενυπόγραφη συναίνεση του εξυπηρετούμενου-ης. Οι ανανεώσεις - εγγραφές θα πραγματοποιούνται μια φορά την εβδομάδα σε κάθε ΚΑΠΗ κατόπιν ραντεβού. Συγκεκριμένα: ΚΕΝΤΡΙΚΟ ΚΑΠΗ: Κάθε Τρίτη, 09:00-13:30, τηλ.: 210-6848380 ΚΑΠΗ Κ. ΧΑΛΑΝΔΡΙΟΥ: Κάθε Τετάρτη, 09:00-13:30, τηλ.: 210-6778788 ΚΑΠΗ ΤΟΥΦΑΣ: Κάθε Πέμπτη, 09:00-13:30, τηλ.: 210-6800189 Οι συναντήσεις με τα μέλη θα ακολουθούν τους κανόνες των μέτρων για την αποφυγή της μετάδοσης του Covid-19. Απαραίτητη προϋπόθεση για την είσοδο στον χώρο των ΚΑΠΗ, είναι η επίδειξη πιστοποιητικού εμβολιασμού ή πιστοποιητικού νόσησης (διάρκειας 90 ημερών).  
