Title:
Δημοσκοπική πανωλεθρία Πατούλη στην Αττική
Description:
Απαγορευτικές εκλογικές επιδόσεις καταγράφει ο Περιφερειάρχης Αττικής κ. Γιώργος Πατούλης σύμφωνα με δημοσκόπηση που πραγματοποίησε ο εταιρεία GOOD Affairs για λογαριασμό της Ενωσης Περιφερειών Ελλάδος με την ευκαιρία του ετήσιου συνεδρίου της που πραγματοποιείται στην Ρόδο. Το 62,7% των ψηφοφόρων της Αττικής δηλώνουν ότι δεν θα τον ξαναψήφιζαν δίνοντάς του την 3η θέση σε αρνητική γνώμη από τους 13 Περιφερειάρχες. Στις πρώτες θέσεις βρίσκονται ο Περιφερειάρχης Αιγαίου κ. Χατζημάρκος με το 52,2% να δηλώνει ότι θα τον ψηφίσει, ακολουθεί ο κ. κ. Αγοραστός της Θεσσαλίας με 51,4%, και στην τρίτη θέση βρίσκεται ο κ. Τζιτζικώστας της Μακεδονίας με 50,7%. Τον κ. Πατούλη δηλώνει ότι θα τον ξαναψηφίσει μόνο το 29% ενώ το 48,4% δηλώνει ότι έχει κακή ή πολύ κακή γνώμη για αυτόν. Ετσι ανοίγει πιθανότητα μια μεγάλη κουβέντα για τις υποψηφιότητες στην Αττική καθώς το κύμα υπέρ της Νέας Δημοκρατίας που καβάλησε ο κ. Πατούλης για να εκλεγεί όπως και η αναμέτρηση με το κόκκινο πανί που άκουγε στο τρίπτυχο Δούρου – Μάνδρα – Μάτι έχουν εκλείψει. Επίσης η μεγάλη αντιπαλότητα μεταξύ ψηφοφόρων του ΠΑΣΟΚ και του ΣΥΡΙΖΑ που εξασφάλισε την εκλογή του κ. Πατούλη στον δεύτερο γύρο δείχνει να έχει αντιστραφεί και μετά την υπόθεση των εκλογών και την άνοδο των τόνων από τον κ. Ανδρουλάκη. Τώρα το μπαλάκι έχει πάρει πια στο γήπεδο του ΣΥΡΙΖΑ που είναι που δοκιμάζεται στην ικανότητα του να επιλέξει για να προτείνει δημοφιλή υποψήφιο. Πληροφορίες αναφέρουν ότι έχει γίνει επίσημη πρόταση στον Ευρωβουλευτή Πέτρο Κόκκαλη. Εγινε πρόταση και στον Δήμαρχο Πειραιά κ. Μόραλη αλλά και οι δυο υποψηφιότητες δεν δείχνουν να προχωράνε. Η μεγάλη βόμβα ετοιμάζεται να πέσει από πλευράς ΠΑΣΟΚ που ζυμώνει κοινή υποψηφιότητα με τον ΣΥΡΙΖΑ στο όνομα του Γιάννη Χατζηθεοδοσίου, Προέδρου του Επαγγελματικού Επιμελητηρίου Αθηνών και Επίτιμου Διδάκτορα του Πανεπιστήμιου Πειραιά. Ορισμένοι υποστηρίζουν ότι είναι η μοναδική υποψηφιότητα που μπορεί να οδηγήσει και τον κ. Σγουρό στο να κάνει πίσω, αλλά σε κάθε ενδεχόμενο είναι σίγουρο ότι ο κ. Χατζηθεοδοσίου θα εξασφαλίσει τους ψηφοφόρους του κ. Σγουρού στον 2ο γύρο. Ολη αυτή η εικόνα βάζει σε μεγάλο προβληματισμό τόσο τον κ. Πατούλη όσο και την Νέα Δημοκρατία που είτε θα καταλήξει σε επιλογή τυπικής καθόδου τύπου Κουμουτσάκου όπως στο παρελθόν με λευκή πετσέτα, είτε θα κάνει ολομέτωπη επίθεση με Χαρδαλιά για να το γυρίσει σε ντέρμπυ. Μην ξεχνάμε ότι η Αττική είναι κεντροαριστερή περιφέρεια. Χάρης ΚουγιουμτζόπουλοςΔημοσιογράφος Τοπικής Αυτοδιοίκησης    
