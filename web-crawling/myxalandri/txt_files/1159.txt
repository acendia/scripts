Title:
Χάρης Ρώμας: «Ψάχνει νερό στο Πάτημα Χαλανδρίου»
Description:
Ανακοίνωση του αντιπεριφερειάρχη Πολιτισμού &amp;amp; Αθλητισμού Χάρη Ρώμα: ΨΑΧΝΕΙ ΝΕΡΟ ΣΤΟ ΠΑΤΗΜΑ ΧΑΛΑΝΔΡΙΟΥ Για πείτε μας , Κύριε Δήμαρχε , είχαν ή δεν είχαν άδεια τα οχήματα (με τα μεγάλα τρυπάνια) που μπήκαν ένα βράδυ ξαφνικά στο δημοτικό οικόπεδο του Πατήματος Χαλανδρίου ΧΕΥ 9 ; θα μας δείξετε τις άδειες ή αποδεικνύεται ότι η περιουσία του Δήμου είναι ξέφραγο αμπέλι; Ξέρετε για ποιο οικόπεδο μιλάμε , ε; Ναι, αυτό το οικόπεδο που διακαώς επιθυμείτε να κάνετε σταθμό μεταφόρτωσης σκουπιδιών, πιθανώς γιατί για άλλα οικόπεδα, που εμείς θεωρούμε καταλληλότερα για αυτή τη χρήση, εσείς και οι φίλοι σας έχετε άλλες βλέψεις. Και τι είναι αυτά τα αδιανόητα στην ανάρτηση σας ότι δήθεν σε αυτό το οικόπεδο θα γίνουν γεωτρήσεις για το Αδριάνειο Υδραγωγείο; Το Αδριάνειο Υδραγωγείο (το οποίο παρεπιπτόντως παρουσιάζετε με φανφάρες ως επίτευγμα της διοίκησής σας ενώ χρηματοδοτείται η όλη μελέτη και κατασκευή των έργων ΣΕ 8 ΔΗΜΟΥΣ σχεδόν εξ ολοκλήρου από την ΠΕΡΙΦΕΡΕΙΑ ΑΤΤΙΚΗΣ) δεν έχει καμία σχέση με το οικόπεδο ΧΕΥ 9. Υπάρχει ο χάρτης, που δείχνει ακριβώς την διαδρομή του Αδριάνειου στο Χαλάνδρι  και μπορώ να τον  αποστείλω σε όποιον ενδιαφέρεται . Επαναλαμβάνω ότι ουδεμία σχέση έχει αυτή η διαδρομή με το Πάτημα. Άρα κάποιος, εκτός όλων των άλλων, είναι και ψευταράκος! Όσον αφορά ανάρτηση, της υπεύθυνης τύπου του Δήμου, που μου ζητάει το λόγο γιατί έκοψα από το Φεστιβάλ Ρεματιάς το καλοκαίρι που πέρασε την παράσταση που ο Δήμος αγόρασε τελικά με τα μισά λεφτά( ήτοι τρείς χιλιάδες ευρώ) σε σχέση με την υπέρ-κοστολογημένη πρόταση της στην Περιφέρεια Αττικής, ρωτάω ευθαρσώς την κυρία εκπρόσωπο τύπου: ΕΙΣΤΕ ΣΟΒΑΡΗ ΚΥΡΙΑ ΜΟΥ, που αναφέρεστε στις τρείς χιλιάδες ευρώ και μου κουνάτε δήθεν το δάκτυλο οργισμένη, ενώ ΔΕΝ ΕΧΕΤΕ ΑΠΑΝΤΗΣΕΙ ΓΙΑ ΤΗΝ ΜΗ ΑΙΤΗΣΗ ΠΑΡΑΤΑΣΗΣ ΤΟΥ ΠΡΟΓΡΑΜΜΑΤΟΣ ΤΩΝ ΚΟΙΝΩΝΙΚΩΝ ΠΑΝΤΟΠΩΛΕΙΩΝ ΣΤΗΝ ΠΕΡΙΦΕΡΕΙΑ ΑΤΤΙΚΗΣ, ΠΡΑΓΜΑ ΠΟΥ ΖΗΜΙΩΣΕ ΤΟΥΣ ΔΗΜΟΤΕΣ 267.000 Ευρώ; Πόσο πια θα θολώνετε τα νερά παριστάνοντας τους χρηστούς και χρήσιμους; Πόσο πια θα κοροϊδεύετε τους δημότες πετώντας την μπάλα στην εξέδρα; Πείτε μας καλύτερα ποία είναι η σχέση της διοίκησης με την ΜΚΟ ΕΠΑΨΥ ή πείτε μας ποια είναι η σχέση του μεσάζοντος της επίμαχης καλοκαιρινής παράστασης με το Δήμαρχο και το Δήμο. Αφήστε το ύφος κατήγορου όταν έχετε πιαστεί με τις γίδες στην πλάτη. Δεν μιλάμε πλέον για μία γίδα, μιλάμε για κοπάδι ολόκληρο!!! Και τελικά την μοιραία παράσταση δεν έχει καμία σημασία αν την έκοψα εγώ ή  η οικονομική επιτροπή, από τη στιγμή που η παράσταση μας προσφέρθηκε υπέρ-κοστολογημένη, όπως απεδείχθη. Το είπαμε και το ξανά-είπαμε αλλά εσείς κάνετε ότι δεν το ακούτε. Αλήθεια, κυρία εκπρόσωπε τύπου του Δήμου Χαλανδρίου, εσείς δεν είστε που αναγράφατε στα γκαιμπελικά δελτία σας ότι ο επικοινωνιολόγος της παράταξης μας «ΧΑΛΑΝΔΡΙ ΣΤΟ ΦΩΣ» πληρώνεται απευθείας από την Περιφέρεια Αττικής; Αν επιμένετε σε τέτοιους αναίσχυντους ισχυρισμούς, εισέρχεστε και εσείς πανηγυρικά στην κατηγορία «ΨΕΥΔΟΝΤΑΙ ΧΩΡΙΣ ΝΑ ΚΟΚΚΙΝΙΖΟΥΝ» Θα δώσω ακόμη μία αποστομωτική απάντηση στον ισχυρισμό σας ότι η Περιφέρεια  Αττικής δεν έκανε πρόσκληση στους Δήμους για να αιτηθούν πολιτιστική στήριξη, δηλώνοντας ότι υπάρχουν 51 ΑΙΤΗΣΕΙΣ από ισάριθμους Δήμους για στήριξη των φεστιβάλ τους. Ειδική πρόσκληση από την Περιφέρεια δεν προβλέπεται. Όσον αφορά στην μεγάλη συναυλία με την Γλυκερία και τον Δημήτρη Κοντογιάννη που συν-διοργάνωσε η Περιφέρεια με τον εξαιρετικό πολιτιστικό σύλλογο ΡΙΖΕΣ, ο σύλλογος ξεκαθάρισε ότι δεν πήρε χρήματα από αυτή την συναυλία ΚΑΙ ΚΑΛΑ ΕΚΑΝΕ ΚΑΙ ΤΟ ΞΕΚΑΘΑΡΙΣΕ ΓΙΑΤΙ Η ΠΕΡΙΦΕΡΕΙΑ ΠΡΑΓΜΑΤΙ ΠΛΗΡΩΣΕ ΑΠ΄ΕΥΘΕΙΑΣ ΤΟΥΣ ΚΑΛΛΙΤΕΧΝΕΣ ΟΠΩΣ ΕΙΧΕ ΣΥΜΦΩΝΗΘΕΙ! Αυτό ουδεμία σχέση έχει με την απόλαυση που ένιωσαν ΕΚΑΤΟΝΤΑΔΕΣ ΧΑΛΑΝΔΡΑΙΟΙ ΠΟΥ ΠΑΡΑΚΟΛΟΥΘΗΣΑΝ ΤΗΝ ΣΥΝΑΥΛΙΑ ΠΟΥ ΤΟΥΣ ΠΡΟΣΦΕΡΑΜΕ. Όσους σε θέσεις ευθύνης ενδιαφέρει πραγματικά ο πολιτισμός αυτό που πρέπει να εξασφαλίζουν είναι να φτάνει στον τελικό αποδέκτη (που στην προκειμένη περίπτωση  είναι ο Χαλανδραίος πολίτης) το προσφερόμενο κομμάτι πολιτισμού. Τέλος επειδή εκτός από το ψέμα φαίνεται ότι και το χιούμορ περισσεύει στη διοίκηση του Δήμου, κάποιος πρότεινε σαρκαστικά στα μέλη του συλλόγου «Πάτημα Χαλανδρίου» να πάρουν μέρος στις τηλεοπτικές μου σειρές. Πληροφορώ όλους τους Χαλανδραίους ότι αν χρειαστώ έξτρα συμμετοχή βεβαιώθηκα πλέον ότι υπάρχει ο πλέον κωμικός χαρακτήρας στο Χαλάνδρι, κωμικός μάλιστα που δεν έχει καν καταλάβει ότι παίζει κωμωδία. Και επειδή αυτό το σίριαλ που παίζει έχει κρατήσει αρκετά χρόνια ίσως ,τώρα, που όπου να είναι τελειώνει , θα πρέπει να  ψάξει  να βρει άλλο κανάλι ή άλλη σκηνή θεάτρου για να δώσει καινούργιο ρεσιτάλ. Αν ,πάντως, θέλετε να μιλήσουμε σοβαρά, κυρίες και κύριοι της διοίκησης, πολύ κακώς αναφέροντας υποτιμητικά τις (πολυβραβευμένες) τηλεοπτικές  σειρές μου προσπαθείτε να λοιδορήσετε κάποιον που το επάγγελμα του τον έκανε τόσο αγαπητό στον κόσμο και μέσω αυτού του επαγγέλματος χάρισε στιγμές γέλιου και ανακούφισης σε χιλιάδες ανθρώπους που το είχαν ανάγκη. Η δική μας παράταξη, όπως θα έχουν προσέξει όσοι μας ακολουθούν στα social media, ποτέ δεν σχολιάζει επαγγέλματα ή πρώην επαγγέλματα ανθυποψηφίων  μου. Το ίδιο μας κάνει  αν κάποιος είναι ή υπήρξε πυρηνικός φυσικός, το ίδιο μας κάνει αν είναι ή υπήρξε   ελαιοχρωματιστής, οδοκαθαριστής, κουρέας ή ταξιτζής!  ΧΑΡΗΣ ΡΩΜΑΣΑΝΤΙΠΕΡΙΦΕΡΕΙΑΡΧΗΣ ΠΟΛΙΤΙΣΜΟΥ &amp;amp; ΑΘΛΗΤΙΣΜΟΥΥΠΟΨΗΦΙΟΣ ΔΗΜΑΡΧΟΣ ΧΑΛΑΝΔΡΙΟΥ  
