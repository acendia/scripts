Title:
Σύλλογος Χαλανδρίου ΑΡΓΩ: Πολιτιστικό Διήμερο στο Ίδρυμα Χατζηκώνστα
Description:
Ο Πολιτιστικός - Επιστημονικός Σύλλογος Χαλανδρίου «ΑΡΓΩ» συνδιοργανώνει με το Ίδρυμα Γεωργίου &amp;amp; Αικ. Χατζηκώνστα - Εκπαιδευτικής Μέριμνας Νέων και την ευγενική στήριξη της Περιφέρειας Αττικής, Πολιτιστικό Διήμερο την Παρασκευή 30 Σεπτεμβρίου και το Σάββατο 1 Οκτωβρίου 2022, στις εγκαταστάσεις του Ιδρύματος που βρίσκονται στη Λεωφόρο Κηφισίας 374, στο Χαλάνδρι. Στο Πολιτιστικό Διήμερο περιλαμβάνονται: Φεστιβάλ Κωμωδίας, στην αίθουσα εκδηλώσεων, στο οποίο θα λάβουν μέρος τέσσερις ομάδες ερασιτεχνικού θεάτρου, παρουσιάζοντας αποσπάσματα από θεατρικές κωμωδίες. Οι παραστάσεις θα ξεκινούν και τις δυο ημέρες στις 8:00 μ.μ. Έκθεση Εικαστικών, με έργα ερασιτεχνών εικαστικών, η οποία θα λειτουργήσει στον χώρο υποδοχής του κτιρίου από 7:00 μ.μ. έως 10:00 μ.μ. και τις δυο ημέρες. Σκοπός του Πολιτιστικού Διήμερου είναι η ανάδειξη και ενίσχυση της ερασιτεχνικής δημιουργίας σε ομαδικό και ατομικό επίπεδο, της προσφοράς στον Πολιτισμό, της συνύπαρξης των Τεχνών, της πολιτιστικής ενεργοποίησης των πολιτών, αλλά κυρίως της κοινωνικής αλληλεγγύης και της ευαισθησίας που συμβολίζει ο εμβληματικός χώρος του Οικοτροφείου που φιλοξενεί παιδιά. Μέσω του Φεστιβάλ Κωμωδίας επιδιώκουμε να αναδείξουμε τον σπουδαίο ρόλο της κωμωδίας στο θέατρο ως μέσω διασκέδασης, κοινωνικού προβληματισμού και εκτόνωσης στους δύσκολους καιρούς που διανύουμε. Το Ίδρυμα Γεωργ. &amp;amp; Αικ. Χατζηκώνστα - Εκπαιδευτικής Μέριμνας Νέων είναι το παλαιότερο Ίδρυμα που παραμένει σε λειτουργία μετά την επανασύσταση του ελληνικού κράτους. Εδώ και 168 χρόνια προσφέρει αφιλοκερδώς και παραμένει δίπλα σε παιδιά σχολικής ηλικίας 6-18 ετών, που χρειάζονται τη φροντίδα και τη βοήθειά μας, αναλαμβάνοντας τη μόρφωση, την περίθαλψη, την ψυχολογική, κοινωνική και οικονομική υποστήριξή τους. Την καλλιτεχνική επιμέλεια του Φεστιβάλ Κωμωδίας έχει η σκηνοθέτης Ιωάννα Μπακαλάκου. Το πρόγραμμα των θεατρικών παραστάσεων είναι το εξής: ΠΑΡΑΣΚΕΥΗ 30/09/2022 8:00 μ.μ. έως 8:40 μ.μ.   «Ταρτούφος» του Μολιέρου, από την ομάδα του Πολιτιστικού - Επιστημονικού Συλλόγου Χαλανδρίου «ΑΡΓΩ». Σκηνοθεσία: Ιωάννα Μπακαλάκου. Μετάφραση: Ανδρέας Στάικος. Παίζουν: Δημητριάδης Αντώνης, Ευθυμίου Αποστολία, Ζηρογιάννης Ανδρέας, Καϊμάκης Αλέξης, Λευκιμμιάτη Θεοδώρα, Λιπατεντζόγλου Σοφία, Μανωλάς Ιάκωβος, Ροδοθεάτου Ξένια, Σιούτη Καίτη, Υφαντόπουλος Θανάσης.  8:45 μ.μ. έως 9:10 μ.μ.   Προβολή βίντεο με καλλιτέχνες που μιλούν για το Θέατρο, συνεντεύξεις των: Ελένη Γερασιμίδου, Χάρη Ρώμα, Γεράσιμου Σκιαδαρέση και Αντώνη Ξένου. Σκηνοθεσία: Θεοδώρα Λευκιμμιάτη. 9:15 μ.μ. έως 10:00 μ.μ.  «Improv GAME ON», ΚΩΜΙΚΟΣ ΘΕΑΤΡΙΚΟΣ ΑΥΤΟΣΧΕΔΙΑΣΜΟΣ από την ομάδα «ΓΛΥΚΕΣ ΡΕΓΓΕΣ Improv Comedy». Παίζουν: Κλαίρη Χατζηγιάννη, Γιούλη Βομπίρη, Ιπποκράτης Τροβάς. ΣΑΒΒΑΤΟ 01/10/2022 8:00 μ.μ. έως 8:40 μ.μ.   «LA NONA» του ROBERTO COSSA από την ομάδα ΥΠΕΡΦΩΤΙΣΜΕΝΟΙ - ΟΜΑΔΑ ΘΕΑΤΡΟΥ ΑΝΩ ΛΙΟΣΙΩΝ. Σκηνοθεσία: Γιάννης Γαλανόπουλος. Κείμενο: Roberto Cossa. Μετάφραση: Θεόδωρος Εσπίριτου. Πρωτότυπη Μουσική: Νίκος Γκουβίτσας. Χορογραφίες: Μαρία Μπούκουρη. Σκηνικά - Κοστούμια - Φωτισμοί: Γιάννης Γαλανόπουλος. 8:45 μ.μ. έως 9:10 μ.μ.   Προβολή βίντεο με καλλιτέχνες που μιλούν για το Θέατρο, συνεντεύξεις των: Ελένη Γερασιμίδου, Χάρη Ρώμα, Γεράσιμου Σκιαδαρέση και Αντώνη Ξένου. Σκηνοθεσία: Θεοδώρα Λευκιμμιάτη. 9:15 μ.μ. έως 10:00 μ.μ.   «Αχαρνείς του Αριστοφάνη», από την ομάδα «Παντός Καιρού» του Εκπολιτιστικού και Επιμορφωτικού Συλλόγου Ανθούσας. Μετάφραση: Παντελής Μπουκάλας. Σκηνοθεσία: Ιωάννα Μπακαλάκου. Παίζουν: Τατή Αφεντούλη, Νεφέλη Βουργάνα, Γεώργιος Γλυνός, Αντώνης Δημητριάδης, Κατερίνα Δίπλα, Βαλίσια Διαμαντοπούλου, Αλέξης Καϊμάκης, Στέλλα Καρατάσου, Θεοδώρα Λευκιμμιάτη, Παντελής Λευκιμμιάτης, Ξενοφών Μπακαλάκος, Μαρία Νικολοπούλου, Σταυρούλα Πανταζοπούλου, Γεωργία Τσαπικούνη, Παναγιώτα Χωριανοπούλου.  
