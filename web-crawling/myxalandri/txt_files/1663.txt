Title:
Το Σώμα Εθελοντών Χαλανδρίου για την απώλεια του πατέρα Σπυρίδωνα
Description:
Το Σώμα Εθελοντών Χαλανδρίου εκφράζει τη βαθειά του θλίψη για τον θάνατο του πατέρα Σπυρίδωνα Παπαποστόλου, επίτιμου πρόεδρου του Σώματος. Ο πατήρ Σπυρίδων ήταν από αυτός που με πολλή προθυμία πλαισίωσε την ομάδα των εθελοντών και πάντα συνέδραμε τις δραστηριότητές τους, αποφεύγοντας την αναφορά του ονόματός του. Πάντα πρόσφερε κάθε είδους βοήθεια, ισχυριζόμενος ότι δεν προερχόταν από τον ίδιο, αλλά από προσφορές άλλων πολιτών. Είχε δηλώσει ότι θα βρίσκεται σε ετοιμότητα για όλους τους τομείς δράσεων του Σώματος Εθελοντών (περιβάλλον, πρόνοια, έκτακτων αναγκών κ.λπ.). Είχε οργανώσει ομάδες εθελοντικής προσφοράς για ασθενείς, ηλικιωμένους και άπορους και παρακινούσε τους νέους να αξιοποιούν τις ικανότητές τους και τις γνωριμίες τους για να είναι χρήσιμοι στην κοινωνία. Πολλές φορές η δράση του ξεπερνούσε τα όρια του Χαλανδρίου. Όπως θυμούνται οι συνεργάτες του, δήλωνε: «ο ιερέας πρέπει να είναι ο πρώτος εθελοντής». Το Σώμα Εθελοντών έχασε ένα ειλικρινή υποστηρικτή, ο ουρανός κέρδισε έναν πολύ πρόθυμο εθελοντή για μεσιτεία στις ανάγκες των ανθρώπων. Τα πολύ θερμά συλλυπητήριά μας στην οικογένειά του. Το συντονιστικό του Σώματος Εθελοντών Χαλανδρίου &amp;nbsp;
