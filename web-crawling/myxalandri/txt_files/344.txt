Title:
Πάσχα: Τι να προσέξεις στη διατροφή σου πριν αλλά και μετά το Πασχαλινό τραπέζι
Description:
Αν κάνεις μία μικρή εθνογραφική έρευνα, όχι κάτι μεγάλο, έτσι στον περίγυρό σου μόνο, και ρωτήσεις για το Πάσχα ζητώντας να σου πουν μία λέξη που τους έρχεται στο μυαλό είναι μαθηματικά βέβαιο ότι θα ακούσεις περισσότερες λέξεις που σχετίζονται με το φαγητό παρά με τη θρησκεία, την κατάνυξη και την άνοιξη. Κι εμένα αν με ρωτήσεις &quot;τσουρέκι&quot; θα απαντήσω. Λίγο η αγάπη που έχουμε στο φαγητό, λίγο που όλο αυτό συνδυάζεται με το μάζεμα όλης της οικογένειας, λίγο η νηστεία που έχει προηγηθεί, λίγο οι πειρασμοί που υπάρχουν παντού, δεν θέλει και πολύ! Φυσικά τη διατροφή σου πρέπει να την προσέξεις σε όλη τη διάρκεια της νηστείας, όχι για να μην πάρεις βάρος, αλλά κυρίως για να είσαι σίγουρη ότι δεν θα σου λείψουν απαραίτητα συστατικά για τη σωστή λειτουργία του οργανισμού σου. Οι κρίσιμες μέρες όμως (κυρίως για το στομάχι σου) ξεκινάνε από τη Μεγάλη Παρασκευή όπου είθισται να γίνεται νηστεία και από το λάδι. Τη Μεγάλη Παρασκευή μπορείς να καταναλώσεις σούπες χωρίς λάδι με βάση τα λαχανικά. Θα κάνουν καλό στο στομάχι σου και θα σου δώσουν θρεπτικά συστατικά. Μην ξεχάσεις να συμπεριλάβεις στη διατροφή σου και τους ξηρούς καρπούς, αλλά και χαλβά που είναι τροφές γεμάτες αντιοξειδωτικά, ιχνοστοιχεία και &quot;καλά&quot; λιπαρά οξέα. Το Μεγάλο Σάββατο μην παραλείψεις το πρωινό. Εκτός από τα γενικότερα οφέλη που έχει ένα καλό πρωινό στην υγεία και το σώμα σου, εκείνη την ημέρα είναι απαραίτητο για να μεταβείς πιο ομαλά στη διατροφή που θα ακολουθήσει τις επόμενες μέρες ή ώρες. Μην κάνεις το λάθος να μείνεις εντελώς νηστική όλη την ημέρα για να φας &quot;άφοβα&quot; μαγειρίτσα το βράδυ, αυτό θα είναι σοκ για τον οργανισμό σου. Μπορείς να καταναλώσεις μακαρόνια ή τονοσαλάτα με ανθότυρο, μαρούλι και λεμόνι ή ομελέτα με λαχανικά και σαλάτα ή μία ενισχυμένη σαλάτα με βραστά καρότα, πατάτα, κολοκύθι, ελιές, λάδι και ανθότυρο όπου μπορείς να προσθέσεις και αβγό. Το βράδυ μετά την Ανάσταση, καλό είναι να φανείς λίγο συγκρατημένη και να περιοριστείς σε μικρή ποσότητα της παραδοσιακής σούπας μαζί με σαλάτα μαρούλι. Την Κυριακή του Πάσχα ξεκίνα την ημέρα με ένα ελαφρύ πρωινό... Διαβάστε τη συνέχεια στο Edit Your Life Magazine &amp;nbsp;
