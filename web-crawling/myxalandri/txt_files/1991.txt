Title:
Συνεργείο πήγε να αποκαταστήσει το ρεύμα και βύθισε γειτονιά του Χαλανδρίου στο σκοτάδι (βίντεο)
Description:
Αγανακτισμένοι είναι οι κάτοικοι στο Χαλάνδρι, όταν συνεργείο της ΔΕΗ πήγε να αποκαταστήσει το ρεύμα στη μία πλευρά του δρόμου και κατέληξε να βυθίσουν στο σκοτάδι και την άλλη πλευρά, που είχε ρεύμα! «Ενώ είχαμε ρεύμα, παίρναμε από άλλη γραμμή ρεύμα εγώ και άλλα 10 με 15 σπίτια, ήρθε αυτοκινητάκι της ΔΕΗ και έκοψε και τη δική μας γραμμή, χωρίς να υπάρχει πρόβλημα. Έχουμε ηλικιωμένους, έχουμε αρρώστους με οξυγόνο, μωρά παιδιά! Το εγγονάκι μου το κοίμισα στο τζάκι», είπε η κυρία Ρούλα Γεντέκου. Μάλιστα, η ίδια ανέφερε πως οι κάτοικοι και οι εκκλήσεις τους για βοήθεια έχουν γίνει μπαλάκι μεταξύ της ΔΕΗ και του Δήμου. «Παίρνουμε τον Δήμο τηλέφωνο και μας στέλνει στη ΔΕΗ. Η ΔΕΗ μας στέλνει στο Δήμο και λέει πως αν δεν κόψουν τα κλαριά δεν έρχονται να συνδέσουν το ρεύμα. Κινδυνεύουμε, βοηθήστε μας», συμπλήρωσε. «Είναι απαράδεκτο. Πριν από μία ώρα ήρθαν και άνοιξαν τους δρόμους και χθες ήρθαν να κόψουν το ρεύμα, ενώ είχαμε!», είπε άλλος κάτοικος στο LIVE NEWS.  Πηγή: www.megatv.com  
