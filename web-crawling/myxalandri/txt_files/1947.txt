Title:
“Χαλάνδρι Ενάντια”: Άμεση ανάκληση της απόφασης του Δήμου Χαλανδρίου για δημιουργία Ειδικού Σχολείου
Description:
Ανακοίνωση της δημοτικής παράταξης «Χαλάνδρι Ενάντια» με επικεφαλής τον κ. Σωτήρη Λαπιέρη, σχετικά με την απόφαση για την ίδρυση &quot;Ειδικού Σχολείου&quot; στο Χαλάνδρι και τις αντιδράσεις του αναπηρικού κινήματος:  Η ανακοίνωση από την Κίνηση Χειραφέτησης Αναπήρων: &quot;Μηδενική Ανοχή&quot; έπιασε στον ύπνο όλη την «κοινωνία των κανονικών»! Μια απόφαση του Δημοτικού Συμβουλίου για δημιουργία «Ειδικού Δημοτικού και Νηπιαγωγείου» που φαίνεται εκ πρώτης όψεως, «προοδευτική και συμπεριληπτική» καταγγέλθηκε με σφοδρότητα από το αναπηρικό κίνημα. Και μπορεί σε εμάς που έχουμε συνηθίσει να αποκαλούμαστε «κανονικοί» να φαίνεται λογική η ίδρυση ενός «Ειδικού σχολείου», όμως κάθε άλλο παρά λογική είναι! Το αίτημα για την δημιουργία «Ειδικού Σχολείου» ξεκίνησε από την τοπική Διεύθυνση Πρωτοβάθμιας Εκπαίδευσης του Υπουργείου Παιδείας. Αυτό από μόνο του λέει πολλά, όταν: Η παράλληλη στήριξη στα γενικά σχολειά βρίσκεται υπό διάλυση Κάθε χρόνιά ξεκινάει με «εξασφαλισμένες» ελλείψεις σε εκπαιδευτικούς ειδικής αγωγής. Η «ένταξη» γίνεται σε τάξεις των 25 μαθητών Η καθολική προσβασιμότητα δεν είναι εξασφαλισμένη ...τότε γίνεται εύκολα κατανοητό ποιον στόχο υπηρετεί για το Υπουργείο Παιδείας η δημιουργία «Ειδικού σχολείου»: την δημιουργία μιας «αποθήκης παιδιών», μειωμένου κόστους, που θα αναπαράγει τους διαχωρισμούς θα συντηρεί τον αποκλεισμό των αυριανών πολιτών από την κοινωνία, λόγω της αναπηρίας τους. Απέναντι στην λογική του διαχωρισμού είναι αναγκαία η κατοχύρωση της λογικής της συμπερίληψης. Όπου παιδιά με αναπηρίες ή ειδικές μαθησιακές δυσκολίες δεν θα διαχωρίζονται από τους συμμαθητές και θα τους παρέχεται η κατάλληλη στήριξη για να αντιμετωπίσουν τις ανισότητες, ενώ παράλληλα θα διαμορφώνεται το κατάλληλο πλαίσιο για να ξεπεραστεί η προκατάληψη και ο μισαναπηρισμός μέσα από την ανάπτυξη σχέσεων αλληλεπίδρασης ανάμεσα σε όλα τα παίδια! Συντασσόμαστε πλήρως με το αίτημα της Κίνησης Χειραφέτησης Αναπήρων «Μηδενική ανοχή»: «Αξιώνουμε από τον Δήμο Χαλανδρίου την άμεση απόσυρση της ομόφωνης απόφασης για ίδρυση ειδικού σχολείου και την έναρξη της συζήτησης από μηδενική βάση με τη συμμετοχή μας αναφορικά με τα προγράμματα ένταξης των ανάπηρων μαθητών του δήμου Χαλανδρίου στα σχολεία της γειτονιάς τους». Όσο οι αποφάσεις του Δήμου λαμβάνονται χωρίς διαβούλευση με τους εκάστοτε ανθρώπους που αφορά η συζήτηση, τότε θα βρισκόμαστε διαρκώς «προ εκπλήξεων». Κι αν στην περίπτωση του «Ειδικού Σχολείου» το αναπηρικό κίνημα μας έφερε όλους και όλε προ των ευθυνών, σκεφτείτε σε πόσες άλλες περιπτώσεις δεν υπήρχε η αντίστοιχη ετοιμότητα και εγρήγορση από συλλογικούς φορείς. Οι διάφορες πρωτοβουλίες του Δήμου για την συμπερίληψη των ατόμων με αναπηρίες και για την ενίσχυση της προσβασιμότητας, θα μείνουν κενό γράμμα αν δεν ανακληθεί η συμφωνία του Δημοτικού Συμβουλίου στην απόφαση του Υπουργείου Παιδείας για συνέχιση του διαχωρισμού και του αποκλεισμού στην εκπαίδευση! Ναι στην συμπερίληψη, όχι στην γκετοποίηση... Χρηματοδότηση για εκπαιδευτικούς ειδικής αγωγής και υποδομές ενίσχυσης της συμμετοχής στα γενικά σχολεία! Σημείωση: στην συγκεκριμένη συνεδρίαση, δεν συμμετείχε ο δημοτικός μας σύμβουλος Σωτήρης Λαπιέρης. Το γεγονός αυτό δεν αναιρεί τις δικές μας ευθύνες, στο μέτρο που μας αναλογούν. Ελπίζουμε ότι η σφοδρή αντίθεση του αναπηρικού κινήματος, θα αποτελέσει ένα ταρακούνημα για όλους και όλες μας. Διαβάστε την ανακοίνωση της Κίνησης Χειραφέτησης Αναπήρων «Μηδενική Ανοχή», μαζί με τις εκατοντάδες επώνυμες υπογραφές στήριξης εδώ.  
