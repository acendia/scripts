Title:
Επεισοδιακή καταδίωξη Ρομά στο Χαλάνδρι μετά από διάρρηξη
Description:
Επεισοδιακή καταδίωξη για μία ακόμη φορά χθες βράδυ στην Αθήνα, καθώς αστυνομικοί της ομάδας ΔΙ.ΑΣ Χαλανδρίου και Αγ. Παρασκευής κυριολεκτικά όχι μόνο «ξετρύπωσαν» Ρομά «ποντικούς», αλλά κατόρθωσαν να τους ακινητοποιήσουν μετά από περιπετειώδη καταδίωξη. Σύμφωνα με αποκλειστικές πληροφορίες του pagenews.gr χθες το βράδυ λίγο μετά τις 23:00 πέντε Ρομά διέρρηξαν δύο διαμερίσματα στην ευρύτερη περιοχή του Χαλανδρίου. Το πρώτο διαμέρισμα, ήταν στην οδό Θησέως και το δεύτερο στην οδό Περικλέους. Όπως μαθαίνει το pagenews.gr, από το πρώτο σπίτι οι διαρρήκτες αφαίρεσαν πολύτιμα χρυσαφικά, ενώ στο δεύτερο οι Αρχές είχαν ήδη ειδοποιηθεί «χαλώντας» τους τα σχέδια για ένα εύκολο βράδυ κλοπών. Ειδικότερα, άμεσα μετά την καταγγελία πολιτών, η Ελληνική Αστυνομία έδωσε το σήμα για αναζήτηση των δραστών, με τους αστυνομικούς της ομάδας ΔΙ.ΑΣ να «ρίχνονται στη μάχη» για μία ακόμη φορά. Δίχως δεύτερη σκέψη, και με αυξημένη ετοιμότητα, οι αστυνομικοί εντόπισαν λευκό Ι.Χ POLO, όπου και άμεσα επιχείρησαν να το σταματήσουν για έλεγχο. Στη θέα των αστυνομικών, οι πέντε διαρρήκτες δεν υπάκουσαν και με «πατημένα γκάζια» επιχείρησαν να διαφύγουν πιθανότατα με τελικό προορισμό τον Ασπρόπυργο, τακτική που όλα αυτά τα χρόνια ακολουθούν, γνωρίζοντας πως με την είσοδο αστυνομικών δυνάμεων εντός του οικισμού θα υπήρχαν υποστηρικτικές δυνάμεις προς «αντιμετώπιση των αστυνομικών». Όμως για κακή τους τύχη, οι αστυνομικοί της ομάδας ΔΙ.ΑΣ κατόρθωσαν να τους ακινητοποιήσουν έπειτα από μια ιδιαίτερα επικίνδυνη καταδίωξη στη Λ. Πεντέλης με ρεύμα προς τον Ασπρόπυργο. Σύμφωνα με μαρτυρίες πολιτών, οποίοι μάλιστα μας προώθησαν και φωτογραφικό υλικό από τη καταδίωξη, οι πέντε Ρομά στη προσπάθεια να διαφύγουν της σύλληψης, πετούσαν τα διαρρηκτικά εργαλεία, καθώς και τα κλοπιμαία με σκοπό να εμβολίσουν τις μηχανές των αστυνομικών της ομάδας ΔΙ.ΑΣ. Η συγκεκριμένη τακτική δεν είναι η πρώτη φορά που εφαρμόζεται, καθώς αποτελεί διαχρονική επιλογή, μιας και με αυτόν τον τρόπο αντίστοιχοι διαρρήκτες αφενός ξεφορτώνονται τα κλοπιμαία, αλλά και αφετέρου προσπαθούν να εμβολίσουν τους αστυνομικούς, με αστυνομικές πηγές να τονίζουν στο pagenews.gr, ότι και οι συγκεκριμένοι διαρρήκτες έχουν ιδιαίτερα βεβαρυμένο ποινικό μητρώο με αντίστοιχες περιπτώσεις κλοπών στο «παλμαρέ» τους. Πηγή: www.pagenews.gr  
