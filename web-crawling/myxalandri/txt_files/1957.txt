Title:
Ομαδικό Εργαστήριο &quot;Ανάπτυξη Δεξιοτήτων Επαγγελματικής Προσαρμοστικότητας&quot; στο Χαλάνδρι
Description:
Ομαδικά Εργαστήρια Επαγγελματικής Πληροφόρησης &amp; Συμβουλευτικής Ανέργων Γυναικών Αναγνωρίζοντας τις ανάγκες και τα κοινά ζητήματα που απασχολούν τις γυναίκες σε συνθήκες ανεργίας, το Συμβουλευτικό Κέντρο Γυναικών Δήμου Χαλανδρίου, σε συνεργασία με τη Διεύθυνση Κοινωνικής Μέριμνας του Δήμου Χαλανδρίου και το Εξειδικευμένο Κέντρο Προώθησης στην Απασχόληση (ΕΚΠΑ Αθήνας) του Ινστιτούτου Εργασίας της ΓΣΕΕ, συνδιοργανώνουν μια σειρά δωρεάν ομαδικών εργαστηρίων, ξεκινώντας την Πέμπτη 13 Δεκεμβρίου 2018, ώρες 10:00-13:00, με τη θεματική: “Ανάπτυξη Δεξιοτήτων Επαγγελματικής Προσαρμοστικότητας”. Τα εργαστήρια απευθύνονται σε ωφελούμενες του Συμβουλευτικού Κέντρου και της Κοινωνικής Υπηρεσίας του Δήμου Χαλανδρίου. Θα υλοποιηθούν στον χώρο του Συμβουλευτικού Κέντρου (Στρ. Αλ. Παπάγου 7, Χαλάνδρι) και θα συντονίζονται από εξειδικευμένο συμβούλο του Ινστιτούτου Εργασίας της ΓΣΕΕ σε μηνιαία βάση με τις παρακάτω θεματικές: 1. Ανάπτυξη Δεξιοτήτων Επαγγελματικής Προσαρμοστικότητας. 2. Προσωπική και Κοινωνική Ενδυνάμωση κατά την Αναζήτηση Εργασίας: Διαχείριση χρόνου/άγχους/μεταβάσεων. 3. Ανάπτυξη Δεξιοτήτων Συναισθηματικής Νοημοσύνης. 4. Εργασιακές Σχέσεις και Δικαιώματα. Σημειώνεται ότι η τελευταία θεματική θα συνδυαστεί με τις δράσεις που θα υλοποιήσει το Συμβουλευτικό Κέντρο Γυναικών Δήμου Χαλανδρίου για την Παγκόσμια Ημέρα της Γυναίκας. Στόχος των βιωματικών εργαστηρίων είναι να αναδειχθούν οι τρόποι και τα πεδία που θα βοηθήσουν τις ωφελούμενες στην ένταξη στην αγορά εργασίας και τον επανασχεδιασμό της σταδιοδρομίας τους. ΣΥΜΒΟΥΛΕΥΤΙΚΟ ΚΕΝΤΡΟ ΓΥΝΑΙΚΩΝ ΔΗΜΟΥ ΧΑΛΑΝΔΡΙΟΥΣτρ. Αλ. Παπάγου 7, 152 34 ΧαλάνδριΤηλ./Φαξ: 210-6899916E-mail: womenaidhalandri@gmail.comWebsite: womenaidhalandri.wordpress.com &amp;nbsp;
