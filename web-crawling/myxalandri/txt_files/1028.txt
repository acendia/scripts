Title:
ΚΟ Βορείου Τομέα Αττικής του KKE: Κάλεσμα σε εθελοντική αιμοδοσία για τους λαούς της Τουρκίας και της Συρίας
Description:
Οι Κομματικές Οργανώσεις Βορείου τομέα του ΚΚΕ ανταποκρινόμενες στο κάλεσμα της Κ.Ο. Αττικής του ΚΚΕ, καλούν σε εθελοντική αιμοδοσία για τους λαούς της Τουρκίας και της Συρίας. Αναλυτικά η ανακοίνωση: Η αλληλεγγύη δεν γνωρίζει σύνορα - Οι λαοί δεν είναι μόνοι - Εθελοντική αιμοδοσία Καλούμε όλο το λαό των Βορείων Συνοικιών της Αθήνας να εκφράσει την αλληλεγγύη του με κάθε τρόπο προς τους λαούς της Τουρκίας και της Συρίας, που δοκιμάζονται από την ανείπωτη τραγωδία. Καλούμε σε μεγάλη εθελοντική αιμοδοσία για να συγκεντρωθεί ΑΙΜΑ για τα αδέλφια μας στην Τουρκία και την Συρία επιδιώκοντας να καλυφθεί ένα μέρος από τις τεράστιες ανάγκες των χιλιάδων τραυματιών, για να σωθούν ζωές απλών ανθρώπων, μικρών παιδιών που μας χρειάζονται δίπλα τους. Η τεράστια καταστροφή από τον φονικό σεισμό που μας έχει συγκλονίσει κάνει αναγκαία την προσφορά και την βοήθεια προς τους γείτονες μας με ότι έχει ο καθένας διαθέσιμο, ανταποκρινόμενοι στο κάλεσμα των συνδικάτων και άλλων μαζικών φορέων. Η εθελοντική αιμοδοσία θα πραγματοποιηθεί στα εξής νοσοκομεία: Ευαγγελισμός: Σάββατο 11/02/2023 από τις 9.00 π.μ. έως τις 2.00 μ.μ. Αττικόν: Κυριακή 12/02/2023 από τις 9.00 π.μ. έως τις 4.00 μ.μ. Γεννηματάς: Κυριακή 12/02/2023 από τις 9.00 π.μ. έως 2.00 μ.μ. ΚΑΤ: Δευτέρα 13/02/2023 από τις 12.00 μ. έως τις 4.00 μ.μ. Όσοι προσέρχονται για την εθελοντική αιμοδοσία να γνωρίζουν τον Αριθμό Μητρώου της ΚΟΑ του ΚΚΕ στο Εθνικό Κέντρο Αιμοδοσίας που είναι το 12747. Κράτα, Μεμέτ, σύντροφέ μουΕδώ είμαι, Μεμέτ, αδελφέ μου. Χαράματα με φώναξες, μόλις ένιωσες τη γη να τρέμει. Από τον γείτονα ζητάει βοήθεια ο άνθρωπος την ώρα του κακού. Σ&#039; άκουσα, σαν σε όνειρο, μέσα στον ύπνο μου. Πετάχτηκα. Ο γείτονάς μου κινδυνεύει. Πάγωσα, σαν σε είδα θαμμένο στα ερείπια να παλεύεις για να σωθείς. Θα σε βοηθήσω. Η θάλασσα, που βρίσκεται ανάμεσά μας, μας ενώνει, δε μας χωρίζει. Τίποτα δε μας χωρίζει. Το ξέρεις, όπως κι εγώ.Κουράγιο, Μεμέτ, καρντάση μου. Σκούπισε τα δάκρυά σου. Σφίξε την καρδιά σου. Ορθωσε το κορμί σου. Κράτα. Βρες τη δύναμη να θάψεις τους νεκρούς σου, να συμπαρασταθείς στους άλλους λαβωμένους. Προσπάθησε να ξαναφτιάξεις τη ζωή σου. Ετοιμάσου να εκδικηθείς αυτούς που σ&#039; έκλεισαν στα &quot;κούφια κτίρια&quot;, αφήνοντάς σε απροστάτευτο στις δονήσεις του θυμωμένου, καταστροφικού Εγκέλαδου, αβοήθητο την ώρα της μεγάλης ανάγκης.Εργάτης είσαι, Μεμέτ σύντροφέ μου κι ο εργάτης είναι δυνατός. Αντέχει. Από σένα περιμένει η Τουρκία να ξαναχτίσεις πιο σταθερά τα ερειπωμένα σπίτια, να ξαναβάλεις μπροστά τις μηχανές για να λειτουργήσουν πάλι τα γκρεμισμένα εργοστάσια. Να παράγεις προϊόντα, να δημιουργείς πλούτο, να εξασφαλίσεις ένα καλύτερο αύριο για τον τούρκικο λαό, να καλυτερέψεις τη ζωή των φτωχών, των αδυνάτων, των κατατρεγμένων, όλων των ανθρώπων. Δικό μας χρέος, των λαών μας όφελος, να αλληλοβοηθιόμαστε και να ζούμε ειρηνικά». *Απόσπασμα από το πρωτοσέλιδο του Ριζοσπάστη Πέμπτης 19 Αυγούστου 1999, αμέσως μετά τον μεγάλο σεισμό των 7,4 Ρίχτερ που έγινε στην Τουρκία. ΚΟ Βορείων Συνοικιών Αθήνας του ΚΚΕ: Συλλογή ειδών πρώτης ανάγκης για τους πληγέντες Τουρκίας - Συρίας Οι Κομματικές Οργανώσεις Βορείων Συνοικιών Αθήνας του ΚΚΕ σε συνέχεια της μεγάλης εθελοντικής αιμοδοσίας της ΚΟΑ στην οποία συμμετέχει για να συγκεντρωθεί ΑΙΜΑ για τα αδέλφια μας στην Τουρκία και την Συρία καλεί τον λαό και την νεολαία να εκφράσουν την αλληλεγγύη τους ανταποκρινόμενοι και στο κάλεσμα συνδικάτων και μαζικών φορέων για την συγκέντρωση ειδών πρώτης ανάγκης. Τα μέλη και οι φίλοι του ΚΚΕ και της ΚΝΕ στο Βόρειο Τομέα, αναλαμβάνουν να διευκολύνουν και για αυτό συγκέντρωση υλικών, που θα παραδοθεί στα συνδικάτα, θα γίνεται και μέσω των Κομματικών Οργανώσεων στα εξής σημεία: Βόρειος Τομέας Βουτσινά 64, Χολαργός -- Παρασκευή 10/02, 6:00 μ.μ.-8:00 μ.μ. -- Σάββατο 11/02, 10:00 π.μ.-1:00 μ.μ. -- Δευτέρα 13/02, 6:00 μ.μ.-8:00 μ.μ. -- Τρίτη 14/02, 6:00 μ.μ.-8:00 μ.μ.  Μεσογείων 497, 1ος όροφος, Αγία Παρασκευή -- Παρασκευή 10/02, 6:00 μ.μ.-8:00 μ.μ. -- Σάββατο 11/02, 10:00 π.μ.-1:00 μ.μ. -- Δευτέρα 13/02, 6:00 μ.μ.-8:00 μ.μ. -- Τρίτη 14/02, 6:00-8:00 μ.μ.  Αγίου Γεωργίου 5, 3ος όροφος, Χαλάνδρι -- Παρασκευή 10/02, 6:00 μ.μ.-8:00 μ.μ. -- Σάββατο 11/02, 10:00 π.μ.-1:00 μ.μ. -- Δευτέρα 13/02, 6:00 μ.μ.-8:00 μ.μ. -- Τρίτη 14/02, 6:00-8:00 μ.μ.  Λ. Δημοκρατίας 65, 1ος όροφος, Μελίσσια -- Παρασκευή 10/02, 6:00 μ.μ.-8:00 μ.μ. -- Σάββατο 11/02, 10:00 π.μ.-1:00 μ.μ. -- Δευτέρα 13/02, 6:00 μ.μ.-8:00 μ.μ. -- Τρίτη 14/02, 6:00-8:00 μ.μ.  Κώστα Βάρναλη 42, 1ος όροφος, Ν. Ερυθραία -- Παρασκευή 10/02, 6:00 μ.μ.-8:00 μ.μ. -- Σάββατο 11/02, 10:00 π.μ.-1:00 μ.μ. -- Δευτέρα 13/02, 6:00 μ.μ.-8:00 μ.μ. -- Τρίτη 14/02, 6:00 μ.μ.-8:00 μ.μ.  Πλαστήρα 23 και 28ης Οκτωβρίου, 1ος όροφος, Μαρούσι -- Παρασκευή 10/02, 6:00 μ.μ.-8:00 μ.μ. -- Σάββατο 11/02, 10:00 π.μ.-1:00 μ.μ. -- Δευτέρα 13/02, 6:00 μ.μ.-8:00 μ.μ. -- Τρίτη 14/02, 6:00 μ.μ.-8:00 μ.μ.  Ηρώων Πολυτεχνείου και Θ. Τιτοπούλου, 1ος όροφος, Άγιος Στέφανος -- Παρασκευή 10/02, 6:00 μ.μ.-8:00 μ.μ. -- Σάββατο 11/02, 10:00 π.μ.-1:00 μ.μ. -- Δευτέρα 13/02, 6:00 μ.μ.-8:00 μ.μ. -- Τρίτη 14/02, 6:00 μ.μ.-8:00 μ.μ.  
