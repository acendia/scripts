Title:
Δήμος Χαλανδρίου: Διοργάνωση ομάδας συναισθηματικής ενδυνάμωσης γονέων
Description:
Νέα ομάδα συναισθηματικής ενδυνάμωσης γονέων ξεκινάει στον Δήμο Χαλανδρίου από το τμήμα Κοινωνικής Πρόνοιας Εποπτείας Εθελοντισμού και Πολιτικών Ισότητας των Δύο Φύλων. Μετά την επιτυχημένη προσπάθεια, προς τους γονείς υποψήφιων για Πανελλήνιες εξετάσεις μαθητών, για τη σχολική χρονιά 2017-2018, προγραμματίζει για δεύτερη συνεχόμενη χρονιά, τη δημιουργία ανάλογης ομάδας γονέων, μαθητών Β’ και Γ’ Λυκείου, υποψήφιων για Πανελλήνιες εξετάσεις. Στόχος λειτουργίας του εν λόγω προγράμματος είναι η συναισθηματική ενδυνάμωση του γονέα, ώστε να αντιμετωπίσει ο ίδιος το άγχος του και να μπορέσει να βρει πιο ευέλικτους και εποικοδομητικούς τρόπους στήριξης και επικοινωνίας με τον υποψήφιο για τις Πανελλήνιες εξετάσεις μαθητή, ο οποίος θέλουμε να είναι και ο τελικός αποδέκτης αυτής της παρέμβασης. Η ομάδα θα λειτουργεί στον χώρο του Κέντρου Νεότητας του Δήμου Χαλανδρίου, Αντιγόνης &amp; Δαναΐδων (στον 1ο όροφο, είσοδος στην πίσω πλευρά του κτιρίου), ημέρα Δευτέρα και ώρα 18:00 σε 15νθήμερη συχνότητα. Έναρξη προγράμματος, Δευτέρα 18 Φεβρουαρίου 2019. Οι ενδιαφερόμενοι γονείς, θα πρέπει να συμπληρώσουν τα στοιχεία που ζητούνται, στο έντυπο Δήλωση Συμμετοχής Γονέων και να το καταθέσουν είτε υπ&#039; όψιν της κας Γληνού Μ. στο Τμήμα Προληπτικής Ιατρικής του Δήμου Χαλανδρίου (Αισχύλου 28), είτε αποστέλλοντάς το ηλεκτρονικά, στη διεύθυνση psy.merimnas@halandri.gr . Υπεύθυνη για την οργανωτική και επιστημονική λειτουργία του προγράμματος είναι η ψυχολόγος του Δήμου Χαλανδρίου, κα Γληνού Μάρω. Τηλ. επικοινωνίας 210-6894444. Δήλωση Συμμετοχής Γονέων&amp;nbsp; &amp;nbsp;
