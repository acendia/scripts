Title:
Εργαστήριο συν-σχεδιασμού στον Δήμο Χαλανδρίου για την κλιματική ουδετερότητα
Description:
Ο Δήμος Χαλανδρίου επεκτείνει τις συμμετοχικές διαδικασίες με τους κατοίκους της πόλης και στον τομέα της διαμόρφωσης πολιτικών για το κλίμα, οργανώνοντας μαζί με την «Οργάνωση Γη» σειρά εργαστηρίων συν-σχεδιασμού για την κλιματική ουδετερότητα στο Χαλάνδρι. Κάτοικοι του Χαλανδρίου, φορείς, συλλογικότητες, επαγγελματίες και εκπρόσωποι της επιστημονικής κοινότητας καλούνται να συμμετάσχουν στο 1o εργαστήριο που θα πραγματοποιηθεί τη Δευτέρα 30 Μαΐου 2022, στην αίθουσα του Δημοτικού Συμβουλίου (παλαιό δημαρχείο Χαλανδρίου, άνωθεν Κεντρικού ΚΕΠ, Γρ. Γυφτόπουλου 2). Οι θεματικές του πρώτου εργαστηρίου θα εστιάσουν στη: Βιώσιμη Κινητικότητα: 16:00-17:30 │ Συντονίζει ο Νικόλας Καραχάλιος, δρ. Οικονομικής &amp;amp; Περιφερειακής Ανάπτυξης του Πανεπιστημίου Θεσσαλίας. Κυκλική Οικονομία: 18:00-19:30 │ Συντονίζει ο Γεράσιμος Λυμπεράτος, καθηγητής ΕΜΠ, Δημοτικός Σύμβουλος Χαλανδρίου. Το εργαστήριο, που υλοποιείται στο πλαίσιο του έργου «Δράσεις των Πολιτών για την Κλιματική Ουδετερότητα» του Πράσινου Ταμείου, με αφορμή την Ευρωπαϊκή Πράσινη Εβδομάδα, στοχεύει στην ενημέρωση, ευαισθητοποίηση και ενεργοποίηση των πολιτών του Δήμου Χαλανδρίου σχετικά με την Κλιματική Αλλαγή, μέσω της συμμετοχής τους στον από κοινού σχεδιασμό πιλοτικής στρατηγικής και δράσεων σε επίπεδο γειτονιάς. Θα καταγραφούν οι προτάσεις των πολιτών και θα αναδειχθούν οι τρόποι μετάβασης στον στόχο της κλιματικής ουδετερότητας. Οι πολίτες που ενδιαφέρονται να συμμετάσχουν, καλούνται να δηλώσουν τη συμμετοχή τους έως τις 28 Μαΐου 2022, στον σύνδεσμο:https://forms.gle/dYwPjqBSQXYaa2EB9 Ως ένα πρώτο βήμα της καταγραφής των απόψεων των πολιτών, σχετικά με τη στρατηγική για την κλιματική αλλαγή που πρέπει να ακολουθηθεί, οι κάτοικοι του Χαλανδρίου (δημότες ή μη) μπορούν να συμπληρώσουν το ερωτηματολόγιο στον σύνδεσμο: https://docs.google.com/forms/d/e/1FAIpQLSdUcsyMGfntAtv3lHfgiBTue8yVTop5VnB1XjJ6lYzlOYclKA/viewform Θα ακολουθήσουν δύο ακόμα συμμετοχικά εργαστήρια για την «Ενεργειακή Εξοικονόμηση» και την «Ποιότητα Ζωής». Σημειώνεται ότι το οποίο χρηματοδοτείται από το Πρόγραμμα «Φυσικό Περιβάλλον και Καινοτόμες Δράσεις» (Άξονας: «Κλιματική Αλλαγή», Μέτρο: «Καινοτόμες Δράσεις με τους Πολίτες» του Πράσινου Ταμείου του Υπουργείου Περιβάλλοντος και Ενέργειας).  
