Title:
Τηλεοπτικές παρεμβάσεις του Μάνου Κρανίδη για θέματα ιδιοκτησίας
Description:
ΔΕΛΤΙΟ ΤΥΠΟΥ - Κίνηση Πολιτών ΧΑΛΑΝΔΡΙ ΟΡΙΖΟΝΤΑΣ 2023 Με την τηλεοπτική του εμφάνιση στην εκπομπή ”Επί του Πιεστηρίου” του Μάκη Κουρή στο Kontra Channel στις 12-2-2019 ολοκλήρωσε τον πρώτο κύκλο δημόσιας παρέμβασης και ενημέρωσης σε σχέση με τα θέματα ιδιοκτησίας ο Μάνος Κρανίδης, Πολιτικός Μηχανικός ΕΜΠ, επικεφαλής της Κίνησης Πολιτών “Χαλάνδρι-Ορίζοντας 2023” και υποψήφιος δήμαρχος Χαλανδρίου. Αναφέρθηκε ειδικότερα στο φλέγον θέμα του Εθνικού Κτηματολογίου και την ανάγκη δηλώσεων των δικαιωμάτων των ιδιοκτητών για την προστασία και κατοχύρωση των ιδιοκτησιών τους. Είχε προηγηθεί η κεντρική του παρουσία στην εκπομπή “Σαββατοκύριακο με τον Γιώργο Αυτιά” του ΣΚΑΪ TV στις 9-2-2019 όπου παρουσίασε για πρώτη φορά την πρόταση της ΠΟΜΙΔΑ για παραχώρηση των χιλιάδων ακινήτων αγνώστου ιδιοκτήτη στους ΟΤΑ, ώστε να υπάρξει άμεση αξιοποίηση και κάλυψη των αυξημένων κοινωνικών αναγκών. Μια πρόταση που αφορά βέβαια και τον Δήμο Χαλανδρίου και για την οποία η Κίνηση&amp;nbsp;“Χαλάνδρι-Ορίζοντας 2023” και ο Μάνος Κρανίδης αποφασιστικά πρώτοι θα προβάλλουν και θα αναδείξουν. &quot;Η προστασία του ανθρώπινου δικαιώματος της ιδιοκτησίας ακινήτων και συνεπακόλουθα η ενίσχυση της υπεραξίας των περιουσιών των συμπολιτών μας αποτελούν σημαντικά σημεία για την συμμετοχή στα κοινά του Δήμου Χαλανδρίου και είναι άρρηκτα συνδεδεμένα με την ευοίωνη πορεία του. Σε συνδυασμό με την διαρκή αναβάθμιση των υποδομών (σχολεία, αθλητικοί χώροι, πεζοδρόμια, ηλεκτροφωτισμός, στάθμευση, κ.λπ.), των κοινόχρηστων χώρων της πόλης (πάρκα, παιδικές χαρές, χώροι πρασίνου) και βέβαια την αξιοποίηση των κενών δημοτικών ακινήτων αποτελούν τη βάση ώστε να ενισχυθεί αποφασιστικά η βιώσιμη ανάπτυξη και κυρίως ο ανθρωποκεντρικός και λειτουργικός χαρακτήρας της πόλης μας. Ταυτόχρονα αποτελούν κεντρικό μας σημείο και δέσμευση για μία ολοκληρωμένη προγραμματική πρόταση με Ορίζοντα το 2023&quot;.&amp;nbsp;&amp;nbsp; &amp;nbsp; &amp;nbsp;
