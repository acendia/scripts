Title:
“Χαλάνδρι σε Δράση”: Κουβέντα για τα «Ευριπίδεια» ο κ. Ρούσσος;
Description:
Τη δική της απάντηση δίνει η δημοτική παράταξη “Χαλάνδρι σε Δράση” στον Δήμο Χαλανδρίου σχετικά με τα «Ευριπίδεια»:  Όσο κι αν ψάξαμε στην ανακοίνωση του κ. Ρούσσου σχετικά με τον λόγο αναβολής των «Ευριπιδείων» για τον ερχόμενο Σεπτέμβριο, δεν βρήκαμε λέξη. Κουβέντα. Μόνο περισπούδαστες αναλύσεις και φωτογραφίες, για τη δήθεν επιτυχημένη πολιτική, που ακολούθησε στον αθλητισμό του Δήμου Χαλανδρίου μας κατέθεσε ο κ. Ρούσσος και μπόλικη “λάσπη στον ανεμιστήρα για τις πρώην δημοτικές αρχές”. Για τις οποίες όμως “ξεχνάει”, ότι: Οι “προηγούμενοι” ήταν αυτοί, που σκέφτηκαν, σχεδίασαν, πραγματοποίησαν και πέτυχαν τα “Ευριπίδεια” να καθιερωθούν ως μία από τις πιο επιτυχημένες εκδηλώσεις στον αθλητισμό της πόλης μας, όπως προκύπτει από τον αριθμό των μαθητών, που συμμετείχαν. Ρωτάμε, λοιπόν, ξανά για τα «Ευριπίδεια» συγκεκριμένα ποιος ήταν ο βασικός λόγος αναβολής τους; Μήπως, λοιπόν, κ. Ρούσσο, ισχύει για εσάς, ότι η «σιωπή είναι χρυσός»;   Σχετικά άρθρα: “Χαλάνδρι σε Δράση”: Γιατί ακυρώθηκαν τα «Ευριπίδεια 2022»; Δήμος Χαλανδρίου προς “Χαλάνδρι σε Δράση”: «Σταματήστε να διαδίδετε fake news» Αντιπαράθεσης συνέχεια για τους μαθητικές αγώνες στίβου «Ευριπίδεια 2022» Δήμος Χαλανδρίου: «Ευγενική υπενθύμιση προς την κ. Αγαπητού - Η σιωπή είναι χρυσός»  
