Title:
“Κύκνειο άσμα” του Χειμώνα στο Χαλάνδρι - Ο καιρός του τριημέρου της 25ης Μαρτίου
Description:
Στα λευκά, βρήκε &quot;ντυμένο&quot; το Χαλάνδρι, το ξημέρωμα της περασμένης Κυριακής, έπειτα από ολονύχτια χιονόπτωση, που ξεκίνησε αργά το βράδυ του Σαββάτου και διήρκεσε, περίπου, 10 ώρες. Τα φαινόμενα ήταν, κατά διαστήματα, έντονα και το χιόνι &quot;άσπρισε&quot; τα πάρκα, τις σκεπές και τα αυτοκίνητα του προαστίου. Παρά τη μεγάλη ένταση και διάρκεια, η χιονόπτωση δεν δημιούργησε προβλήματα στους δρόμους καθώς η θερμοκρασία ήταν οριακή (1-2°C), η υγρασία πολύ υψηλή και τα τσιμέντα &quot;προθερμασμένα&quot; από τον μαρτιάτικο ήλιο με αποτέλεσμα το χιόνι να υγραίνεται και να λιώνει γρήγορα. Στη συνέχεια, η σταδιακή άνοδος της θερμοκρασίας και της υγρασίας, είχαν ως αποτέλεσμα την αύξηση των υψομέτρων χιονόπτωσης και την επικράτηση του χιονονέρου και της βροχής. Ασθενής χιονόπτωση, ωστόσο, παρατηρήθηκε για λίγο και το πρωί της Δευτέρας. Το &quot;κύκνειο άσμα&quot; του φετινού, εξαιρετικά &quot;δυναμικού&quot; χειμώνα, θα ολοκληρωθεί κατά τις πρωινές ώρες της Πέμπτης (24/3). Μέχρι τότε ο καιρός θα είναι χειμωνιάτικος, ανεμώδης και ψυχρός με πιθανότητα παροδικών βροχών κυρίως μέχρι σήμερα το απόγευμα. Η Πέμπτη, έπειτα από ένα χειμωνιάτικο ξεκίνημα, θα εξελιχθεί στην πρώτη, ουσιαστικά, ανοιξιάτικη ημέρα, με τον ήλιο να κάνει έντονη την εμφάνισή του, τους ανέμους να εξασθενούν και τη θερμοκρασία να ανεβαίνει, το απόγευμα, στους 14-16°C. Η Παρασκευή 25η Μαρτίου, ημέρα της εθνικής μας εορτής, θα είναι καθαρά ανοιξιάτικη ημέρα, με έντονη ηλιοφάνεια, καθαρή ατμόσφαιρα, ασθενείς ανέμους και μέγιστη θερμοκρασία 20-21°C (!). Το Σαββατοκύριακο, στο Χαλάνδρι, θα εξελιχθεί με ανοιξιάτικες συνθήκες, αρκετή ηλιοφάνεια, και μέγιστες θερμοκρασίες στα επίπεδα των 15-18°C. Σύμφωνα με τα προγνωστικά στοιχεία, οι τελευταίες ημέρες του μήνα και οι πρώτες του επόμενου θα κυλήσουν με πολύ ήπιες καιρικές συνθήκες, αρκετή ηλιοφάνεια και μέγιστες θερμοκρασίες πάνω από 20°C. Είναι, μάλιστα, αρκετά πιθανό, κατά τις πρώτες ημέρες του Απριλίου, το Χαλάνδρι, να πάρει και μια πρώτη &quot;ιδέα&quot; από Καλοκαίρι, με τη θερμοκρασία να ξεπερνάει, τα μεσημέρια, τους 25°C. Νέα, σημαντική μεταβολή του καιρού, ενδέχεται να &quot;λάβει χώρα&quot;, περίπου στις 5/4, αλλά είναι, ακόμα πολύ νωρίς για να είναι ξεκάθαρο το &quot;προγνωστικό τοπίο&quot;. Καλό υπόλοιπο εβδομάδαςκαι Χρόνια πολλά για την εθνική μας εορτή! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr
