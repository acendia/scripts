Title:
Γ. Θωμάς: ΟΧΙ στην εγκατάσταση καζίνο στα όρια Χαλανδρίου - Αμαρουσίου
Description:
Δελτίο Τύπου&amp;nbsp;από τον Γιώργο Θωμά, δημοτικό σύμβουλο - επικεφαλής της δημοτικής παράταξης &quot;Μια πόλη για να ζεις Χαλάνδρι η πόλη μας&quot;: Λέμε ΟΧΙ στην εγκατάσταση του καζίνο στα όρια των Δήμων Χαλανδρίου - Αμαρουσίου Στα όρια των Δήμων Χαλανδρίου - Αμαρουσίου φαίνεται ότι αποφάσισε η κυβέρνηση να μεταφέρει το Καζίνο της Πάρνηθας, επιλέγοντας έτσι να προσδώσει το «αναπτυξιακό» στίγμα της καζινούπολης στον Δήμο μας και στον γειτονικό Δήμο Αμαρουσίου. Το σχέδιο μεταφοράς του καζίνο κάπου στα όρια του Δήμου Χαλανδρίου με κάποιον γειτονικό Δήμο, ήταν γνωστό εδώ και 2 χρόνια. Τελικά όπως φαίνεται επελέγη το γωνιακό ακίνητο επί των οδών Σπύρου Λούη και Κηφισίας, απέναντι και σε απόσταση μόνο λίγων δεκάδων μέτρων από περιοχή αμιγούς κατοικίας του Δήμου Χαλανδρίου. Η εγκατάσταση αυτή θα είναι καταστροφική για την πόλη μας, για την νεολαία αλλά και για την οικονομία του Δήμου. Το σχέδιο, σύμφωνα με αυτά που διαρρέουν, πέρα από το καζίνο, το οποίο θα λειτουργεί επί 24ωρου βάσεως, προβλέπει την δημιουργία ενός ακόμη εμπορικού κέντρου, (δίπλα είναι το Golden Hall και παρακάτω το The Mall Athens), την λειτουργία έξι (6) εστιατορίων, δέκα (10) καφέ-μπαρ και 3-4 νυκτερινών κέντρων. Όπως αντιλαμβάνεται κανείς, προβλέπεται κόλαση για τους συμπολίτες μας που κατοικούν απέναντι και σε όλη την περιοχή της Ριζαρείου - Πολυδρόσου. Θα πρέπει όλοι να αντιληφθούμε ότι η λειτουργία του Καζίνο και όλων αυτών των επιχειρήσεων δίπλα μας, μόνο δεινά θα φέρει στον Δήμο μας και τους δημότες. Η εγκατάσταση αυτή θα πρέπει να αποτραπεί. Δημότες, φορείς, εμπορικός σύλλογος, Δημοτικό Συμβούλιο, θα πρέπει άμεσα όλοι να αντιδράσουμε δυναμικά. &amp;nbsp; &amp;nbsp; &amp;nbsp;
