Title:
Η Περιφέρεια Αττικής για την πλημμύρα σε παράνομο πάρκινγκ στο Μαρούσι
Description:
Σχετικά με την πλημμύρα σε υπαίθριο πάρκινγκ στον Δήμο Αμαρουσίου και τις τεκμηριωμένες ευθύνες του Δήμου Αμαρουσίου, η Περιφέρεια Αττικής ενημερώνει: Από το ρέμα Σαπφούς τεράστιες ποσότητες νερού «έσκασαν» διαδοχικά, πρώτα σε εγκαταλελειμμένο παράνομο αμαξοστάσιο του Δήμου Αμαρουσίου και μετά σε κοινόχρηστο χώρο πρασίνου (πρώην ΗΒΗ) του ίδιου δήμου - παράνομο παρκινγκ. Με τις κατασκευές αυτές έχει μπαζωθεί η φυσική κοίτη του ρέματος σε τουλάχιστον τρία σημεία. Δηλαδή κάτω από το παράνομο δημοτικό πάρκινγκ (πρώην εργοστάσιο ΗΒΗ), ανάμεσα στην οδό Αγίου Αθανασίου και την οδό Πάρνωνος και βέβαια κάτω από το παράνομο αμαξοστάσιο του Δήμου Αμαρουσίου, που περικλείεται από τις οδούς Αγίου Αθανασίου και Ομήρου. Αντ&#039; αυτών έχει κατασκευαστεί πλακοσκεπής αγωγός αυθαίρετης διατομής, που την πορεία του ουδείς γνωρίζει! Το κύριο πρόβλημα λοιπόν εστιάζεται στο σκάνδαλο του ρέματος Σαπφούς και την αβελτηρία της διοίκησης του Δήμου Αμαρουσίου. Συγκεκριμένα: Εδώ και πάνω 17 μήνες ο Δήμος Αμαρουσίου δεν έχει ακόμη ολοκληρώσει, ενσωματώνοντας και τις αναγκαίες τεχνικές συμπληρώσεις, τη μελέτη για τη διευθέτηση του ρέματος Σαπφούς, που αύξησε από 6,3 σε 10,6 εκ. ευρώ τη χρηματοδότηση που την εγκρίναμε δύο φορές! Δεν έχουν αποξηλωθεί οι αυθαίρετες κατασκευές και δεν έχει απομακρυνθεί το παράνομο αμαξοστάσιο πίσω από την εκκλησία του Αγίου Ελευθερίου στο ρέμα Σαπφούς, στο ύψος της οδού Αγίου Αθανασίου, παρά τους κινδύνους που εγκυμονεί σε περίπτωση πλημμυρικών φαινομένων. Χρειάστηκαν 7 χρόνια για να διαπιστώσει η διοίκηση του Δήμου την αναγκαιότητα διευθέτησης του ρέματος και άλλα 4 χρόνια για να εκπονήσει την οριστική μελέτη που είχε με αίτημά της διεκδικήσει και αναλάβει το 2013 από την Κεντρική Συντονιστική Επιτροπή Έργων του Υπουργείου Μεταφορών και Υποδομών. Ευελπιστούμε ότι η «διορθωμένη» οριστική μελέτη θα συνοδεύεται με την οριζόμενη, εκ του νόμου 4014/2011, απόφαση έγκρισης περιβαλλοντικών όρων (ΑΕΠΟ) των έργων της οριστικής μελέτης. Στις 4/12/2017, η Διοίκηση του Δήμου Αμαρουσίου παραδέχθηκε τελικά ότι η «ώριμη» μελέτη που είχε διαβιβάσει πριν 15 μήνες στην Περιφέρεια ήταν τεχνικά ελλιπέστατη. Η αποστολή της «διορθωμένης» οριστικής μελέτης μετά τις τεχνικές επισημάνσεις της Περιφέρειας Αττικής και με σχεδόν διπλάσιο προϋπολογισμό (από 6.230.000 σε 10.676.400!) αποτελεί αδιαμφισβήτητη ομολογία. Για πλήρη τεκμηρίωση των ανωτέρω, επισυνάπτονται σχετικά:&amp;nbsp; Έγγραφο 1 Έγγραφο 2 Ενημερωτικό Σημείωμα Ρέμα Σαπφούς
