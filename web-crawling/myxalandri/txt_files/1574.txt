Title:
Ραδιοφωνικό σποτ από μαθητές του 2ου Λυκείου Χαλανδρίου για την ανάδειξη του Αδριάνειου Υδραγωγείου
Description:
«Νομίζεις ότι ξέρεις καλά τη γειτονιά σου»; Αυτό είναι το κεντρικό μήνυμα του ραδιοφωνικού σποτ* που σχεδίασαν, μελοποίησαν και ηχογράφησαν οι μαθητές και οι μαθήτριες του 2ου Λυκείου Χαλανδρίου για το Αδριάνειο Υδραγωγείο, στο πλαίσιο των Εργαστηρίων Συμμετοχικού Σχεδιασμού, που διοργανώνει η commonspace ως εταίρος του έργου Cultural H.ID.R.A.N.T., που υλοποιείται στον Δήμο Χαλανδρίου στο πλαίσιο του Ευρωπαϊκού Χρηματοδοτικού Προγράμματος UIA. Στόχος η ενημέρωση για την ύπαρξη του Αδριάνειου Υδραγωγείου και του προγράμματος Cultural H.ID.R.A.N.T., μέσω social media, ραδιοφώνου κ.ά. https://www.youtube.com/watch?v=Vd1ukH18JmA Η ευρεία συμμετοχή της Κοινότητας, κυρίως μέσω συμμετοχικών εργαστηρίων είναι συστατικό στοιχείο και ένας από τους κύριους άξονες του έργου. Μέχρι στιγμής, 13 σχολεία του Χαλανδρίου, όλων των βαθμίδων, έχουν λάβει μέρος στο πρόγραμμα, μέσω εργαστηρίων συμμετοχικού σχεδιασμού, υπό την επίβλεψη του Συνεταιρισμού Εργαζομένων commonspace. Tα συμμετοχικά εργαστήρια που έχουν σχεδιαστεί προβλέπουν: Λύκεια - Δράσεις σχετικές με την επικοινωνιακή καμπάνια του έργου και του H.ID.RA.N.T. festival 2022. Γυμνάσια - Δράσεις σχεδιασμού (για δεξαμενές και υδροφόρες) και ζωγραφικές εξορμήσεις / περίπατοι. Δημοτικά - Θεατρική παράσταση και σχεδιασμός παιχνιδιών / δραστηριοτήτων με θέμα το νερό, το πράσινο και το Αδριάνειο Υδραγωγείο. Νηπιαγωγεία - Προγράμματα με αισθητηριακό παιχνίδι για τα υλικά του Αδριάνειου Υδραγωγείου, στο τότε και στο τώρα. Το πρόγραμμα Cultural Hidrant Δεκαεννέα αιώνες μετά την αποπεράτωση και την πρώτη λειτουργία του, το Αδριάνειο Υδραγωγείο «ζωντανεύει» όχι μόνο ως αξιοθέατο, αλλά και ως στοιχείο της καθημερινότητας του Χαλανδρίου, μέσω αρδευτικών δικτύων και κοινοτήτων νερού, μέσω μια μεγάλης ανάπλασης από το μνημείο ως το κέντρο της πόλης, μέσω της συστράτευσης των πιο δημιουργικών δυνάμεων της κοινωνίας για την υλοποίηση του έργου. Αυτό είναι το όραμα πίσω από το έργο Cultural Hidrant (Cultural Hidden Identities ReAppear through NeTworks of water). Η υλοποίησή του επεκτείνεται στους παρακάτω άξονες: Δημιουργία του πρώτου αρδευτικού δικτύου σε αστική περιοχή Μεγάλη ανάπλαση που θα συνδέσει το μνημείο με το κέντρο του Χαλανδρίου Ψηφιοποίηση πολιτιστικού υλικού Αλληλέγγυα οικονομία νερού Ευρεία συμμετοχή της Κοινότητας *Το ραδιοφωνικό σποτ δημιουργήθηκε στο πλαίσιο των Εργαστηρίων Συμμετοχικού Σχεδιασμού που υλοποίησε η commonspace. H ηχογράφηση έγινε στο polyphoniki studio.  
