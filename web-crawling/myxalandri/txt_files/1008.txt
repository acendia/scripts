Title:
Δράσεις ευαισθητοποίησης για την κλιματική αλλαγή από τον Δήμο Χαλανδρίου και την Οργάνωση Γη
Description:
Η ημερίδα «Δράσεις για την κλιματική ουδετερότητα στο Χαλάνδρι – Προς μια κυκλική οικονομία», που οργανώνουν ο Δήμος Χαλανδρίου και η Οργάνωση Γη και η οποία είχε αναβληθεί λόγω της κακοκαιρίας, θα πραγματοποιηθεί τελικά τη Δευτέρα 20 Φεβρουαρίου 2023, στην αίθουσα εκδηλώσεων του Δήμου Χαλανδρίου (Αλ. Παπάγου 7, 2ος όροφος), ώρες 6:00-9:00 μ.μ. Στην ημερίδα, θα παρουσιαστούν τα αποτελέσματα του προγράμματος «Δράσεις των Πολιτών για την Κλιματική Ουδετερότητα» του Πράσινου Ταμείου, το οποίο υλοποίησε ο Δήμος Χαλανδρίου και η Οργάνωση Γη, με σειρά συμμετοχικών εργαστηρίων. Στόχος η ενημέρωση, η ευαισθητοποίηση και η ενεργοποίηση των Χαλανδραίων σχετικά με την Κλιματική Αλλαγή, μέσω της συμμετοχής τους στον από κοινού σχεδιασμό πιλοτικής στρατηγικής και δράσεων για το κλίμα, σε επίπεδο γειτονιάς. Ομιλήτριες / ομιλητές: Ειρήνη Ηλιοπούλου, Δρ. Αρχ. Μηχανικός-Πολεοδόμος«Χωρική Ανάλυση Χαλανδρίου και επιλογή περιοχής δράσης» Ειρήνη Σκουλά, Φυσικός MSc«Χάρτα στρατηγικής για την επίτευξη της κλιματικής ουδετερότητας» Γεράσιμος Λυμπεράτος, καθηγητής ΕΜΠ, εντεταλμένος δημοτικός σύμβουλος Χαλανδρίου για θέματα ανακύκλωσης«Διαχείριση Αποβλήτων και Κυκλική Οικονομία στον Δήμο Χαλανδρίου» Χαιρετισμό στην εκδήλωση θα απευθύνει ο αντιδήμαρχος Διαχείρισης Απορριμμάτων &amp;amp; Ανακύκλωσης Κώστας Γερολυμάτος, ο οποίος θα αναφερθεί στην ατζέντα της ενεργειακής ουδετερότητας ως πολιτικής της ΕΕ.
