Title:
Ο καιρός του τριημέρου της Καθαράς Δευτέρας στο Χαλάνδρι
Description:
Ή ο Χειμώνας αποτελεί πλέον παρελθόν, ή απλά έχει &quot;μασκαρευτεί&quot; ως Άνοιξη, καθώς οι συνθήκες που επικρατούν τις τελευταίες ημέρες στην πόλη του Χαλανδρίου, είναι εντυπωσιακά αντίθετες με αυτές που επικρατούσαν λίγες ημέρες πριν, όταν η μία ψυχρή μετά την άλλη επηρέαζαν την πόλη με ισχυρούς ανέμους, βροχές, χιονόνερο και χαμηλές θερμοκρασίες. Σύμφωνα με όλα τα στοιχεία, το &quot;ανοιξιάτικο&quot; σκηνικό θα συνεχιστεί κατά τη διάρκεια του τριημέρου της Καθαράς Δευτέρας και ο καιρός θα είναι σύμμαχος στις εορταστικές εκδηλώσεις αλλά, μάλλον, και στο πέταγμα του Χαρταετού (το οποίο τα τελευταία χρόνια είτε με τον έναν είτε με τον άλλον τρόπο εμποδιζόταν από τις καιρικές συνθήκες). Κύρια χαρακτηριστικά του καιρού, θα είναι η επικράτηση μεγάλων διαστημάτων ηλιοφάνειας τα οποία θα εναλλάσσονται με διαστήματα συννεφιάς. Οι άνεμοι θα πνέουν κατά κύριο λόγο από δυτικές/νότιες διευθύνσεις, με τάση ενίσχυσης από την Κυριακή. Η θερμοκρασία θα κυμανθεί σε αρκετά υψηλά επίπεδα με τις μέγιστες τιμές να φτάνουν κοντά στα επίπεδα των 20°C. Ειδικά για την Καθαρά Δευτέρα, ο καιρός φαίνεται να είναι &quot;σύμμαχος&quot; στο πέταγμα του Χαρταετού, καθώς οι συνθήκες θα είναι γενικά ήπιες (ήλιος/συννεφιά χωρίς βροχή και αρκετά υψηλή θερμοκρασία), αλλά και, κατά πάσα πιθανότητα θα επικρατεί σχετικά ενισχυμένος άνεμος, δυτικής/νότιας συνιστώσας, ο οποίος θα βοηθήσει στο να φτάσει ο Χαρταετός στα ουράνια. Σημαντική μεταβολή του καιρού, προβλέπεται από την Τρίτη, με βροχές, καταιγίδες, επικράτηση ισχυρών ανέμων και αισθητή πτώση της θερμοκρασίας, ενώ όπως όλα δείχνουν, ο Χειμώνας θα επιστρέψει, για να πει την &quot;τελευταία του λέξη&quot; μέσα στην επόμενη εβδομάδα, οπότε και είναι αρκετά πιθανό, να σημειωθούν εκ νέου χιονοπτώσεις στα γύρω ορεινά και, ίσως, παροδικά, και στην πόλη του Χαλανδρίου. Καλό τριήμερο!&amp;nbsp; Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
