Title:
Θετική ανταπόκριση είχαν οι δράσεις για τη Διεθνή Ημέρα Οικογένειας
Description:
Ιδιαίτερα θετική ανταπόκριση είχε από τους συνδημότες μας η ανοιχτή δράση που πραγματοποιήθηκε την Τρίτη 15 Μαΐου 2018 στο κέντρο του Χαλανδρίου από το Γραφείο Ψυχικής Υγείας Παιδιού, Εφήβου, Οικογένειας της Διεύθυνσης Κοινωνικής Μέριμνας του Δήμου Χαλανδρίου. Η συγκεκριμένη ενημέρωση, καθώς και η συνάντηση γνωριμίας που έγινε το Σάββατο 19 Μαΐου 2018 στον χώρο της Υπηρεσίας, Αισχύλου 28, πραγματοποιήθηκε με αφορμή τη Διεθνή Ημέρα Οικογένειας και αφορούσε τις υπηρεσίες που παρέχουν οι Ψυχολόγοι και Ειδικοί Παιδαγωγοί του Γραφείου: Αξιολόγηση και αποκατάσταση μαθησιακών δυσκολιών σε παιδιά και εφήβους. Ανίχνευση ενδείξεων μαθησιακών δυσκολιών σε παιδιά νηπιαγωγείου και αντίστοιχο πρόγραμμα παρέμβασης. Συμβουλευτική γονέων, παιδιών και εφήβων με μαθησιακές δυσκολίες (θέματα διαχείρισης χρόνου, οργάνωσης, μελέτης, άγχους, συμπεριφοράς, αυτοπεποίθησης). Συμβουλευτική και ψυχολογική υποστήριξη σε παιδιά και εφήβους με συναισθηματικές δυσκολίες, προβλήματα συμπεριφοράς, άγχος, δυσκολίες στις σχέσεις με συνομηλίκους / οικογένεια / εκπαιδευτικούς, ζητήματα ταυτότητας φύλου. Συμβουλευτική γονέων - οικογένειας (καθημερινά θέματα, διαζύγιο, προβλήματα στη σχέση των γονέων, γέννηση άλλου παιδιού, πρώτη φορά στο σχολείο, αλλαγή σχολείου). Ψυχοπαιδαγωγικές ομάδες παιδιών και εφήβων. Συνεργασία με σχολεία και φορείς ψυχικής υγείας. Ευαισθητοποίηση της κοινότητας σε θέματα ψυχικής υγείας. Γραφείο Ψυχικής Υγείας Παιδιού, Εφήβου και ΟικογένειαςΑισχύλου 28, ΧαλάνδριΤηλέφωνο: 210-6894444Ώρες επικοινωνίας: 08:00-16:00e-mail: paidopsy@halandri.gr
