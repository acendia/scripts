Title:
Μήνυμα της Αντιπεριφερειάρχη Βόρειου Τομέα για τις Πανελλαδικές Εξετάσεις
Description:
Η Αντιπεριφερειάρχης Σοφία Κορωναίου έστειλε το δικό της μήνυμα στις μαθήτριες και τους μαθητές που αύριο (6/6/2019) μπαίνουν στον «στίβο» των Πανελλαδικών Εξετάσεων. Το μήνυμα της κας Κορωναίου: &quot;Αγαπημένα μας παιδιά, οι Πανελλαδικές Εξετάσεις που ξεκινούν είναι μια πρώτη σημαντική δοκιμασία στη διαδρομή της ζωής σας. Μια δοκιμασία που συμπυκνώνει πολύ προσπάθεια, διάβασμα, κόπο, στερήσεις ελεύθερου χρόνου και εφηβικών χαρών, αλλά είναι και γεμάτη με ελπίδες, όνειρα και φιλοδοξίες για τη συνέχεια της ζωής σας. Έχετε εφόδια τις έως τώρα εμπειρίες και γνώσεις σας στην εκπαίδευση, τη μόρφωση που έχετε αποκτήσει, μα πάνω από όλα έχετε τη δύναμη της αγάπης και της στήριξης των οικογενειών σας και των αγαπημένων σας. Σε αυτό τον ωραίο αγώνα μόρφωσης και ακαδημαϊκής εξέλιξης, αξίζει να δώσετε τον καλύτερο σας εαυτό, με αισιοδοξία, επιμονή, υπομονή, καθαρό μυαλό, με χαμόγελο και αυτοπεποίθηση! Το μόνο βέβαιο είναι ότι το μέλλον σας ανήκει αρκεί να το διεκδικήσετε!Κερδισμένος είναι πάντα όποιος έχει στόχους και προσπαθεί να τους πετύχει! Όλοι εμείς θα είμαστε πάντα περήφανοι για εσάς - τα παιδιά μας, για την προσπάθεια του καθενός και της καθεμιάς ξεχωριστά. Εύχομαι μέσα από την καρδιά μου, καλή δύναμη, να πετύχετε ό,τι ονειρεύεστε και να ανοίξετε δρόμους για το μέλλον σας! Καλή δύναμη και στις οικογένειες που όλο αυτό το διάστημα της προετοιμασίας στήριξαν τα παιδιά στην προσπάθειά τους, στάθηκαν και θα συνεχίσουν να στέκονται δίπλα τους με αγάπη, στον αγώνα και τις προσδοκίες τους!&quot; &amp;nbsp;
