Title:
Χαλάνδρι σε Δράση: “Η 28η Οκτωβρίου. Ένας διαρκής αγώνας για Ελευθερία, Δημοκρατία και Εθνική ανεξαρτησία”
Description:
H δημοτική παράταξη “Χαλάνδρι σε Δράση” εξέδωσε την ακόλουθη ανακοίνωση για την εθνική επέτειο της 28ης Οκτωβρίου: «Η 28η Οκτωβρίου. Ένας διαρκής αγώνας για Ελευθερία, Δημοκρατία και Εθνική ανεξαρτησία». Το μήνυμα που στέλνει διαχρονικά η επέτειος του ΟΧΙ και το ηρωικό έπος του 1940 παραμένει ζωντανό και δυνατό σήμερα. Η αυταπάρνηση της ηρωικής εκείνης γενιάς μας δείχνει τον δρόμο του διαρκούς αγώνα για την Ελευθερία, την Δημοκρατία και την Εθνική ανεξαρτησία της χώρας. Η πίστη στις αξίες του Ελληνισμού και η ανάγκη να τις υπερασπιζόμαστε όποτε υπάρχει ανάγκη θα είναι πάντα ο φάρος που θα μας οδηγεί. Αυτή είναι η παρακαταθήκη που μας άφησαν οι ήρωες του 1940 και εμείς οφείλουμε να την διατηρήσουμε. Παρότι και φέτος οι εορτασμοί δεν είναι οι συνηθισμένοι λόγω της πανδημίας το πνεύμα της ημέρας είναι εδώ να μας θυμίζει πως πρέπει να πορευόμαστε σε κάθε μας στιγμή. Το πνεύμα της ομοψυχίας, της ομόνοιας και της συνεργασίας που διαχρονικά παίζουν τον σημαντικότερο ρόλο στα μεγάλα επιτεύγματα του Ελληνικού έθνους, είναι το μεγάλο δίδαγμα της επετείου. Οι Έλληνες, μακριά από διχόνοια, ζηλοφθονία και προσωπικές στοχεύσεις, μπορούν να ξεπεράσουν κάθε δοκιμασία. Ας μην το ξεχνάμε ποτέ αυτό. Χρόνια Πολλά!  
