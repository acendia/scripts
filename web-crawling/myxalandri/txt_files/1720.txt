Title:
Συγχαρητήρια Γιώργου Καραμέρου στους επιτυχόντες σε ΑΕΙ και ΤΕΙ
Description:
Μήνυμα του αντιπεριφερειάρχη Βόρειου Τομέα Αθηνών Γιώργου Καραμέρου για τις βάσεις εισαγωγής στην Τριτοβάθμια Εκπαίδευση:&amp;nbsp; «Αγαπητά παιδιά, νέοι φοιτητές και φοιτήτριες, ένα νέο κεφάλαιο και ένα ακαδημαϊκό ταξίδι ξεκινάει για πολλούς από εσάς. Συγχαρητήρια σε όσους κατάφεραν την εισαγωγή τους στα ΑΕΙ και ΤΕΙ της χώρας, συγχαρητήρια για την προσπάθεια, την υπομονή και την επιμονή στον τελικό στόχο. Απολαύστε το ταξίδι και ονειρευτείτε μια νέα αρχή. Πολλά συγχαρητήρια και στις οικογένειες των επιτυχόντων για την αμέριστη στήριξη σε όλη αυτή τη διαδρομή, για την εμπιστοσύνη και τη συμπαράσταση που έδειξαν στον αγώνα σας με κάθε τρόπο. Αξίζουν όμως συγχαρητήρια και σε όλους όσοι -παρά την προσπάθεια- δεν κατάφεραν να εισαχθούν σε κάποια σχολή. Αυτό που πραγματικά έχει σημασία είναι η αποφασιστικότητα του καθενός να δουλέψει σκληρά για να εκπληρώσει την επιθυμία για να πετύχει. Είμαστε βέβαιοι ότι και τα παιδιά αυτά, θα επιτυχούν στη ζωή και θα διαπρέψουν, βάζοντας το δικό τους λιθαράκι στην ελληνική κοινωνία. Άλλωστε, &quot;η μόνη αποτυχία που πρέπει να φοβάται κανείς είναι να μην επιμείνει στο στόχο που θεωρεί ότι είναι ο καλύτερος&quot; (George Eliot, 1819-1880, Αγγλίδα συγγραφέας)». &amp;nbsp;
