Title:
Σε εξέλιξη το έργο διαμόρφωσης τμήματος της οδού Αγίας Παρασκευής
Description:
Το παρόν έργο αφορά στη διαμόρφωση τμήματος της οδού Αγίας Παρασκευής από την οδό Αισχύλου μέχρι την πλατεία Φλύας, με ανακατασκευή της στρώσης κυκλοφορίας, διαπλάτυνση των πεζοδρομίων, κατασκευή διπλής κατεύθυνσης ποδηλατόδρομου, διαμόρφωση θέσεων στάθμευσης, διόδων πρόσβασης ΑμεΑ, κατασκευή παρτεριών φύτευσης με τοποθέτηση συστήματος άρδευσης αυτών και τοποθέτηση φωτιστικών σωμάτων κατά μήκος του έργου, προϋπολογισμού 350.000,00 € (με ΦΠΑ) από τα τακτικά έσοδα του Δήμου Χαλανδρίου. Το ποσό της σύμβασης ανήρθε στο ποσό των 163.773,36 € (με ΦΠΑ) με έκπτωση 55,01%. Στην πρότερα κατάσταση στο μεγαλύτερο τμήμα της οδού δεν υπήρχαν πεζοδρόμια και κρασπεδόρειθρα και αντ’ αυτών υπήρχαν πρόχειρες κατασκευές με στρώσεις σκυροδέματος, σε πολλά σημεία κατεστραμμένες. Επιπλέον η εγκάρσια παράνομη στάθμευση αυτοκινήτων επί των υφιστάμενων πεζοδρομίων, καθώς και πολλές παράνομες εκτός ρυμοτομικής γραμμής σταθερές κατασκευές από υπάρχοντα καταστήματα υγειονομικού ενδιαφέροντος περιόριζαν τα υφιστάμενα πεζοδρόμια και οι πεζοί να αναγκάζονταν να περπατούν επί του οδοστρώματος. Ο σκοπός του έργου είναι η ανάπλαση του τμήματος αυτού της οδού ώστε να αντιμετωπιστεί η άναρχη στάθμευση των αυτοκινήτων και να κατασκευαστούν τα απαιτούμενα πεζοδρόμια για την κυκλοφορία πεζών και ΑΜΕΑ. Στο πλαίσιο αυτό της ανάπλασης σχεδιάστηκαν από τη μία πλευρά ποδηλατόδρομος δυο κατευθύνσεων και ζαρντινιέρες - παρτέρια, που με τη φύτευση πρασίνου σε αυτά θα δωθεί μια διαφορετική όψη στον αστικό ιστό. Επίσης με την τοποθέτηση φωτιστικών σωμάτων κατά μήκος και εκατέρωθεν της οδού θα εξασφαλιστεί η ασφαλής κίνησης των πεζών κατά τις βραδινές ώρες. Η μελέτη εκπονήθηκε από την Τεχνική Υπηρεσία του Δήμου Χαλανδρίου και εγκρίθηκε σύμφωνα με την απόφαση με αρ. 5130/39/24-01-2017 της Αποκεντρωμένης Διοίκησης Αττικής η οποία δημοσιεύτηκε στο ΦΕΚ 339/Β/8-2-2017.&amp;nbsp; &amp;nbsp;
