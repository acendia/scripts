Title:
Ενέδρα θανάτου για 57χρονο φαρμακοποιό στο Νέο Ψυχικό
Description:
Νεκρός είναι ο άνδρας που πυροβολήθηκε από αγνώστους το πρωί του Σαββάτου στο Νέο Ψυχικό. Το θύμα πυροβολήθηκε την ώρα που έβγαινε με το αυτοκίνητό του από το κλειστό γκαράζ του σπιτιού του στη συμβολή των οδών Ιωνίας και Πλαστήρα. O δράστης πλησίασε το αυτοκίνητο ενώ βρισκόταν στη ράμπα του γκαράζ, άνοιξε την πόρτα του και πυροβόλησε σχεδόν εξ&#039; επαφής τον 57χρονο. Τα πρώτα στοιχεία για το όπλο που έχει χρησιμοποιηθεί παραπέμπουν σε περίστροφο. Σύμφωνα με τις πρώτες πληροφορίες που προέκυψαν από τα στοιχεία κυκλοφορίας του οχήματος, το ΙΧ ανήκει σε ιδιοκτήτη με το επώνυμο «Φλώρος». Ωστόσο, όπως σημείωναν στελέχη της ΕΛΑΣ, με βάση τις μέχρι τώρα ενδείξεις δεν προκύπτει κάποια συγγενική σχέση με την οικογένεια του Αρ. Φλώρου. Προανάκριση για την υπόθεση διενεργεί η Διεύθυνση Ασφάλειας Αττικής. Πηγή:&amp;nbsp;www.kathimerini.gr &amp;nbsp;
