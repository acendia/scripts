Title:
Συνελήφθη επ&#039; αυτοφώρω στο Χαλάνδρι 36χρονος για κλοπές από σταθμευμένα αυτοκίνητα
Description:
Συνελήφθη επ’ αυτοφώρω, βραδινές ώρες της 27ης Ιουνίου 2018 στο Χαλάνδρι, από αστυνομικούς του Τμήματος Ασφάλειας Χαλανδρίου σε συνεργασία με την Υποδιεύθυνση Ασφάλειας Βορειανατολικής Αττικής, ένας 36χρονος ημεδαπός τη στιγμή που είχε διαρρήξει αυτοκίνητο. Όπως προέκυψε από την έρευνα, ο δράστης από το 2017, μαζί με έναν αλλοδαπό συνεργό του που αναζητείται, προέβαιναν συστηματικά στη διάρρηξη σταθμευμένων αυτοκίνητων. Κατά την προσφιλή τους μέθοδο είτε παραβίαζαν με ειδικό τρόπο τις θύρες και τα παράθυρα, ώστε να μην αφήνουν ίχνη παραβίασης είτε εκμεταλλεύονταν το γεγονός ότι αυτά ήταν ανασφάλιστα και αφαιρούσαν χρήματα, κοσμήματα, τιμαλφή και ηλεκτρονικές συσκευές. Στην κατοχή του καθώς και από την κατ’ οίκον έρευνα, βρέθηκαν και κατασχέθηκαν: Πλήθος κοσμημάτων και ρολογιών Πλήθος ηλεκτρονικών υπολογιστών και ηλεκτρονικών συσκευών Τέσσερα κινητά τηλέφωνα Το χρηματικό ποσό των 150 ευρώ Ένα ζευγάρι κάλτσες που έφερε στα χέρια Ένας φακός Μέχρι στιγμής έχουν εξιχνιασθεί 24 περιπτώσεις κλοπών σε διάφορες περιοχές της Βορειανατολικής Αττικής (Χαλάνδρι, Αγία Παρασκευή, Παπάγου, Χολαργός, Γαλάτσι), ενώ μέρος των κλοπιμαίων αποδόθηκαν στους παθόντες. Ο συλληφθείς οδηγήθηκε στον Εισαγγελέα Πλημμελειοδικών Αθηνών ο οποίος τον παρέπεμψε στον Ανακριτή. &amp;nbsp;
