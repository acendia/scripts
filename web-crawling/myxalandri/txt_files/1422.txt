Title:
Όχημα “καρφώθηκε” σε δέντρο στο Χαλάνδρι - Χωρίς τις αισθήσεις του ο οδηγός (βίντεο)
Description:
Σοβαρό τροχαίο σημειώθηκε τα ξημερώματα στο Χαλάνδρι και συγκεκριμένα στην οδό Παπανικολή. Όχημα, που οδηγούσε νεαρός άνδρας, εξετράπη της πορείας του και κατέληξε σε δέντρο. Ειδικότερα, η Τροχαία ενημερώθηκε για σοβαρό περιστατικό, καθώς δύο οχήματα κινούνταν στην κάθοδο προς Χαλάνδρι. Κάποια στιγμή, το αυτοκίνητο που βρισκόταν στη δεξιά μεριά έχασε τον έλεγχο και «καρφώθηκε σε δέντρο». Ο νεαρός οδηγός, που όπως μεταδίδει το ΟPEN είναι 18 έως 20 ετών, μεταφέρθηκε στο νοσοκομείο Γεννηματάς, χωρίς τις αισθήσεις του. Στο άλλο αυτοκίνητο βρίσκονταν οι φίλοι του, που σοκαρισμένοι βγήκαν από το όχημά τους, αλλά δεν μπόρεσαν να κάνουν τίποτα, καθώς το παιδί είχε εγκλωβιστεί στο όχημά του. Στο σημείο έφτασαν Πυροσβεστική, Αστυνομία και ΕΚΑΒ και κατάφεραν να τον απεγκλωβίσουν. Σύμφωνα με νεότερες πληροφορίες ο νεαρός οδηγός δυστυχώς κατέληξε. https://www.youtube.com/watch?v=giH2z3-v4gY Πυροσβεστικό Σώμα (Tweet) 5:45 π.μ. · 28 Ιουν 2022@pyrosvestikiΧωρίς τις αισθήσεις του απεγκλωβίστηκε ένας άνδρας, από ΙΧΕ όχημα και παρελήφθη από ασθενοφόρο του ΕΚΑΒ, έπειτα από #τροχαίο, επί της οδού Παπανικολή, στο Χαλάνδρι. Επιχείρησαν 8 #πυροσβέστες με 3 οχήματα. Πηγή: www.ethnos.gr  
