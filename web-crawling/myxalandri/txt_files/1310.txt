Title:
Αναβάλλονται λόγω καιρού οι αποκριάτικες εκδηλώσεις στο Χαλάνδρι
Description:
Το Σάββατο 17 Φεβρουαρίου τελικά οι αποκριάτικες εκδηλώσεις στο Χαλάνδρι ****** Σε αναβολή των αποκριάτικων εκδηλώσεων, που είχαν προγραμματιστεί για το Σάββατο 10 Φεβρουαρίου 2018 στην κεντρική πλατεία της πόλης, αναγκάζεται ο Δήμος Χαλανδρίου, λόγω ανωτέρας βίας, μετά την έκδοση έκτακτου δελτίου καιρού από την ΕΜΥ με πρόγνωση για έντονα καιρικά φαινόμενα. Οι εκδηλώσεις μετατίθενται, με ορισμένες μεταβολές στο πρόγραμμα, για την επόμενη Παρασκευή 16 Φεβρουαρίου 2018. Το νέο πρόγραμμα έχει ως εξής: 11:00&amp;nbsp; &amp;nbsp;Αποκριάτικες μελωδίες από τη Φιλαρμονική του Δήμου Χαλανδρίου. 12:30&amp;nbsp; &amp;nbsp;Τσίρκο “CACHIVACHE” με μουσικούς, ακροβάτες και ζογκλέρ. Ζωντανή μουσική σε ρυθμούς Latin και Swing. 14:00&amp;nbsp; &amp;nbsp;Παρέλαση καρναβαλιστών από τις “Μορφές Έκφρασης” συνοδεία γκάιντας, κλαρίνου, κιθάρας και νταουλιού. Παραδοσιακό γαϊτανάκι. Παράλληλο φαγοπότι από τις 13:30 με άφθονο κρασί και σουβλάκια που θα ψήσουν και θα μοιράσουν στον κόσμο οι Πρόσκοποι Χαλανδρίου. Ματαιώνονται τα δρώμενα που επρόκειτο να παρουσιάσουν οι πολιτιστικοί σύλλογοι της πόλης (Ίδρυμα Ζήση, Λύκειο Ελληνίδων, Ένωση Ηπειρωτών Χαλανδρίου) καθώς και η μουσική παράσταση από πενταμελή ορχήστρα παραδοσιακής μουσικής. Ο Δήμος Χαλανδρίου καλεί όλους και όλες να συμμετέχουν στην αποκριάτικη γιορτή στην κεντρική πλατεία της πόλης μας! &amp;nbsp;
