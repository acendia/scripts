Title:
Τα καλύτερα κοκτέιλ στα μπαράκια του Χαλανδρίου
Description:
Τα πιο ιδιαίτερα, τα πιο καλοφτιαγμένα, τα ωραιότερα κοκτέιλ που σερβίρονται στις χρωματιστές αυλές και τα cool μπαράκια του Χαλανδρίου. Το Spicy Papa του Snatch25ης Μαρτίου 14, Χαλάνδρι, τηλ.: 210 6891262 Είναι υπέροχο, είναι extra large (σερβίρεται σε κανατούλα, αντί για ποτήρι), είναι δυνατή υποψηφιότητα για τον τίτλο του αγαπημένου μας χαλανδριώτικου κοκτέιλ. Φτιάχνεται με ρούμι, passion fruit και καυτερή πιπεριά jalapeño και κοστίζει 10€ (τα υπόλοιπα, κανονικότερα σε μέγεθος κοκτέιλ του καταλόγου κυμαίνονται στα 8€). Το απολαμβάνουμε στην γλυκύτατη, χρωματιστή αυλή με τα χτιστά καναπεδάκια, ή στο ξύλινο εσωτερικό υπό τους ήχους μουσικών που ροκίζουν. Το Najbarajo Punch του Najbarajo Ανδρέα Παπανδρέου 38, τηλ.: 210 6856736 Φτιάχνεται με blend ρουμιού, lime, ginger, μέλι, κανέλα και passion fruit, κοστίζει 8€ και σερβίρεται σε μια από τις ομορφότερες, πιο πολύχρωμες αυλές του Χαλανδρίου. Φερ φορζέ πολυθρόνες και τραπεζάκια, χρωματιστοί τοίχοι, γαλάζια περβάζια, λουλουδιασμένες γλάστρες και όμορφα φαναράκια συνθέτουν το απολαυστικά καλοκαιρινό σκηνικό του μπαρ το παράξενο όνομα του οποίου διαβάζεται «Ναϊμπαράχο». Το Spicy 50 στο Spiti Bar Ανδρέα Παπανδρέου 9, τηλ.: 210 6833677 Βότκα αρωματισμένη με βανίλια και καυτερή πιπεριά παντρεύεται αριστουργηματικά με χυμό λάιμ, σιρόπι μελιού και λικέρ elderflower. Απολαμβάνεται, δε, σε μια από τις πιο «κεντρίζουσες» αυλές του Χαλανδρίου, υπό τους ήχους μουσικών που ξεφεύγουν από την πεπατημένη της funk-o-jazz και εναλλάσσονται ανάλογα με την ημέρα και τις διαθέσεις του DJ που αναλαμβάνει κάθε φορά τα decks. Το κόστος του κοκτέιλ ανέρχεται στα 8€. Το Big Bad Wolf της Κόκκινης Σβούρας Αγίου Γεωργίου 17, τηλ.: 211 0125454 Πεντάμορφο και κατακόκκινο, φτιάχνεται με ρούμι Sailor Jerry, πουρέ μανταρίνι, σπιτικό σιρόπι chili και άγρια μούρα, κοστίζει 9€ και σερβίρεται σε ένα σούπερ «σπιτικό» παρεΐστικο εσωτερικό, ή στην πανέμορφη αυλίτσα της Σβούρας, που είναι ένα από τα πιο λαοφιλή στέκια του Χαλανδρίου. Το Neptune του Theory Πλάτωνος 14, τηλ.: 210 6801633 Σταθερή αξία στην καρδιά του Χαλανδρίου, το Theory με την υπέροχη αυλή, αλλά και το ξύλινο εσωτερικό που μοιάζει με… γυάλινο θερμοκήπιο σχημάτισε ουρές όταν πρωτοάνοιξε, πρωτίστως για τα εξαιρετικά του κοκτέιλ. Από αυτά ξεχωρίζουμε το «θαλασσινό» Neptune, που φτιάχνεται με Tanqueray Gin, ξηρό βερμούτ, Talisker 10, Seaweed Tincture και μπλε ζελοποιημενο ξύλο βερμούτ, και κοστίζει 9€. Το Viper V’ Lu Sour του El Rey Alobar Θουκυδίδου 7, τηλ.: 210 6800505 Το πιο ιδιαίτερο από τα κοκτέιλ της λίστας μας, έχει για βάση του το τσίπουρο που (ποιος θα το περίμενε ότι) δένει άψογα με το εξωτικό lychee, την κόκκινη πιπεριά, το πικραμύγδαλο και το μοσχολέμονο. Κοστίζει 8€ και σερβίρεται τόσο σε τραπεζάκια έξω στον πεζόδρομο, όσο και στο ωραιότατο εσωτερικό του πιο… κεντρώου από τα μπαρ του Χαλανδρίου. Το Jupiter του Mr. Peacock Κατσουλιέρη 7, τηλ.: 210 6800390 Πολύ ιδιαίτερων κοκτέιλ συνέχεια, με ένα μικρό αριστούργημα αφιερωμένο στον πατέρα των θεών, και φτιαγμένο τεκίλα, πεπόνι, τζίντζερ και… μπέικον. Πρώτα δοκιμάζετε, μετά κρίνετε. Και για να το κάνετε αυτό, θα πιάσετε τραπεζάκι στην όμορφη αυλή του Mr. Peacock, και θα πληρώσετε 9€. Αν πεινάσετε, υπάρχουν και ωραιότατα τσιμπολογήματα που ταιριάζουν εξαιρετικά με αυτό και τα υπόλοιπα κοκτέιλ του καταλόγου. Πηγή:&amp;nbsp;www.in2life.gr &amp;nbsp;
