Title:
Με λαμπρότητα ο Αγιασμός των Υδάτων στο Χαλάνδρι
Description:
Με λαμπρότητα και με την παρουσία πολλών πολιτών, γιορτάστηκε η γιορτή των Θεοφανείων, την Κυριακή 6 Ιανουαρίου στο κλειστό κολυμβητήριο του Αθλητικού Κέντρου «Νίκος Πέρκιζας». Μετά τον σύντομο χαιρετισμό του αντιδημάρχου Πολιτισμού Σέργιου Γκάκα που μετέφερε και τις ευχές του δημάρχου Σίμου Ρούσσου, ο οποίος βρίσκεται στην αδελφοποιημένη πόλη Χαρμπίν της Κίνας, έγινε ο αγιασμός των υδάτων και ο μαθητής της Γ’ Γυμνασίου και αθλητής των Δημοτικών Προγραμμάτων Κολύμβησης, Σεΐμπ Ηλίας ήταν αυτός που &quot;έπιασε&quot; τον σταυρό. Ακολούθησε επίδειξη συγχρονισμένης κολύμβησης από νεαρές αθλήτριες του Νηρέα Χαλανδρίου. Την τελετή τίμησαν με την παρουσία τους οι αντιδήμαρχοι Θύμιος Κουράσης και Δημήτρης Χριστουλάκης, οι δημοτικοί σύμβουλοι Γιάννα Αθανασάτου, Ευγενία Κατούφα, Γιάννης Μιχάλας, Γιώργος Κουράσης, Κώστας Αγγελής, Νίκος Πράσσος, Κατερίνα Καζάνη, Γιάννης Λαδόπουλος, Νίκος Πανταζής, Γιώργος Θωμάς και Θανάσης Κιούσης. Την όλη ατμόσφαιρα ζέστανε με αρμονικούς ήχους η Φιλαρμονική Ορχήστρα του Δήμου υπό τη διεύθυνση του μαέστρου Γιώργου Καλαϊτζή, παίζοντας χριστουγεννιάτικα τραγούδια. Ακολούθησαν γλυκά και κεράσματα στο τέλος της εκδήλωσης. &amp;nbsp;
