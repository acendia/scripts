Title:
Ξεκινούν οι Χριστουγεννιάτικες εκδηλώσεις στο Χαλάνδρι με το άναμμα του δέντρου
Description:
Λόγω δυσμενών καιρικών συνθηκών, η εκδήλωση έναρξης των Χριστουγεννιάτικων εκδηλώσεων του Δήμου Χαλανδρίου αναβάλλεται για το Σάββατο 8 Δεκεμβρίου 2018 και ώρα 5:30 μ.μ., στην κεντρική πλατεία Χαλανδρίου. ****** Με το χριστουγεννιάτικο δέντρο να ανάβει τα φώτα του στην κεντρική πλατεία Χαλανδρίου την Πέμπτη 6 Δεκεμβρίου, στις 6:00 το απόγευμα, ξεκινούν οι εορταστικές εκδηλώσεις στην πόλη μας που φιλοδοξούν να ταξιδέψουν μικρούς και μεγάλους σε έναν κόσμο παραμυθένιο μέχρι και τις 2 Ιανουαρίου. Τη φωταγώγηση του χριστουγεννιάτικου δέντρου θα πραγματοποιήσει ο δήμαρχος Χαλανδρίου, Σίμος Ρούσσος, ενώ η Φιλαρμονική Ορχήστρα, η Παιδική Χορωδία του Δήμου και η Ένωση Ηπειρωτών Χαλανδρίου, θα συμπληρώσουν τη χριστουγεννιάτικη ατμόσφαιρα τραγουδώντας τα κάλαντα. &amp;nbsp; Όσοι και όσες παραβρεθούν στη γιορτή θα απολαύσουν στη συνέχεια μια μαγική βραδιά με πυροτεχνήματα, ξυλοπόδαρους και ζογκλερικά κόλπα με κρυστάλλινες μπάλες, κορίνες, κρίκους, φωτιές ενώ θα έχουν την ευκαιρία να γευτούν λιχουδιές και γλυκίσματα που θα προσφέρουν καταστήματα της πόλης,&amp;nbsp;σε συνεργασία με τον Εμπορικό Σύλλογο Χαλανδρίου. Το παραμυθένιο καρουζέλ που θα είναι εγκατεστημένο κατά τη διάρκεια ολόκληρης της εορταστικής περιόδου στην κεντρική πλατεία θα χαρίσει σε παιδιά και ενήλικες μαγικές βόλτες από ψηλά. Από το χριστουγεννιάτικο χωριό της πόλης δεν θα λείψουν ο Άγιος Βασίλης, τα ξωτικά και άλλα μυθικά πλάσματα ενώ τα παιδιά θα έχουν την ευκαιρία να διασκεδάσουν κάνοντας μαζί τους δημιουργικές δραστηριότητες.&amp;nbsp; &amp;nbsp;
