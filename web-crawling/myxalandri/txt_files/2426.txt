Title:
Επανήλθε ο ήχος της βροντής στο Χαλάνδρι
Description:
Καταιγίδες επηρέασαν, κατά τις απογευματινές ώρες της Τρίτης, πολλές περιοχές της Αττικής και της Αθήνας, και σε τοπικό επίπεδο τα φαινόμενα ήταν έντονα και συνοδεύτηκαν από έντονη ηλεκτρική δραστηριότητα, σφοδρούς ριπαίους ανέμους και χαλαζοπτώσεις. Καταιγίδα επηρέασε και το Χαλάνδρι με κύριο χαρακτηριστικό τη ραγδαία βροχόπτωση και τους κεραυνούς. Ο άστατος καιρός θα συνεχιστεί και την Τετάρτη, και ενώ το πρωί θα ξεκινήσει με ηλιοφάνεια, κατά τη διάρκεια της ημέρας θα αναπτυχθούν νεφώσεις και υπάρχει αυξημένο ενδεχόμενο να σημειωθούν και πάλι βροχές και καταιγίδες. Από την Πέμπτη, ο καιρός προβλέπεται να σταθεροποιηθεί, η ηλιοφάνεια να επικρατήσει κατά το μεγαλύτερο διάστημα της ημέρας και η θερμοκρασία να σημειώσει άνοδο. Σύμφωνα με τα τελευταία προγνωστικά στοιχεία, το τριήμερο του Αγ. Πνεύματος προβλέπεται να ξεκινήσει με γενικά αίθριο καιρό, υψηλές θερμοκρασίες και μέτριας έντασης Μελτέμι. Από την Κυριακή, ωστόσο, είναι αρκετά πιθανό η αστάθεια να επιστρέψει με αποτέλεσμα και πάλι την εμφάνιση αυξημένων νεφώσεων και την εκδήλωση τοπικών καταιγίδων κατά τις μεσημεριανές και απογευματινές ώρες. Παράλληλα η θερμοκρασία φαίνεται να υποχωρεί και να επανέρχεται στα &quot;φυσιολογικά&quot; επίπεδα. Καλό υπόλοιπο εβδομάδας! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
