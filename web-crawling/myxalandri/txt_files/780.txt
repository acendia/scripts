Title:
Ομιλίες και συζητήσεις για τον δημόσιο χώρο στο πλαίσιο της έκθεσης “ROI”, στο Χαλάνδρι
Description:
“Ο δημόσιος χώρος. Ποιος δημόσιος χώρος;” Ομιλίες και συζητήσεις για τον δημόσιο χώρο στο πλαίσιο της έκθεσης “ROI” του +oikismos Ο δημόσιος χώρος με τα πολλά επίπεδα έκφανσής του, όπως εμφανίζονται μέσα από δράσεις και θεσμικές πρακτικές, θα είναι το θέμα των τριών πάνελ ομιλιών, που θα διοργανωθούν σε τρεις διαφορετικούς χρόνους από τον +oikismos. Τελικός προορισμός -όπως συμβαίνει τα τελευταία 4 χρόνια- είναι μια ομαδική έκθεση εικαστικών που θα πραγματοποιηθεί στον Συνοικισμό Χαλανδρίου. Φέτος, η έκθεση «ROI» (Return on Investment*) που θα πραγματοποιηθεί στις αρχές Ιουλίου θα επιδιώξει να σχολιάσει για άλλη μια φορά την αστική μετάλλαξη της περιοχής μέσα από τη φωνή 31 εικαστικών και 11 θεωρητικών &amp;amp; ερευνητών. Οι ομιλίες και η έκθεση έρχονται στον απόηχο της έγκρισης μετεγκατάστασης του καζίνο της Πάρνηθας στην περιοχή Αμαρουσίου-Χαλανδρίου, καθώς με την απόφαση αυτή ανακύπτουν νέες καταστάσεις στην καθημερινότητα της περιοχής, που μεταλλάσσεται ως «τουριστικό προϊόν» προς τέρψη των καταναλωτών. Έτσι θέματα όπως η χωρική εμπειρία του δημόσιου χώρου, η κοινωνική διεκδίκησή του, η καταστολή, οι βίαιες επεμβάσεις, η μνήμη και η λήθη, το ιδιωτικό που παριστάνει το δημόσιο, οι πρακτικές κοινωνικών και τακτικών διαμεσολάβησης που είναι προσανατολισμένες μόνο προς το οικονομικό όφελος, συνθέτουν μια νέα κοινωνική συνθήκη σχέσεων και πολιτισμού που φέρνει τον δημόσιο χώρο στο απόσπασμα. Οι ομιλήτριες/ές είναι: Γιώργος Βελεγράκης | Νίκος Δασκαλοθανάσης | Κωνσταντίνα Θεοδώρου | Νίκος Καζέρος | Πέννυ Κουτρολίκου | Δημήτρης Λουπέτης | Ειρήνη Μίχα | Κατερίνα Νασιώκα | Κώστα Ντάφλος | Μιχάλης Παπαρούνης | Νάση Σιαφάκα Οι ημερομηνίες που θα διεξαχθούν οι ομιλίες είναι: Παρασκευή 26 Μαΐου, 19:30-21:30 Παρασκευή 9 Ιουνίου, 19:30-21:30 Παρασκευή 23 Ιουνίου, 19:30-21:30 Διεύθυνση: Κέντρο Νεότητας του Δήμου Χαλανδρίου (Δαναΐδων &amp;amp; Αντιγόνης, Χαλάνδρι - Μετρό: Νομισματοκοπείο)  *ROI στα ελληνικά η «απόδοση επένδυσης», είναι ένας όρος που αποδίδει την μέθοδο που χρησιμοποιείται «για την αξιολόγηση της απόδοσης μιας επένδυσης» ή αλλιώς, «το κέρδος του επενδυτή από την επένδυση»  Ο δημόσιος χώρος. Ποιος δημόσιος χώρος; Ομιλίες / Συζήτηση στο Χαλάνδρι:  Το πρόγραμμα: Παρασκευή 26 Μαΐου, Φράγκα και τσιμέντο «H αστική ανθεκτικότητα ως αυταπάτη βιωσιμότητας», Γιώργος Βελεγράκης, Διδάσκων ΔΠΜΣ “Science, Technology, Society”, Τμήμα Ιστορίας και Φιλοσοφίας, ΕΚΠΑ &amp;amp; μέλος της συνεργατικής ομάδας σχεδιασμού Commonspace «Καταναλώνοντας Αθήνα: αστικός εξορυκτισμός και νεοφιλελεύθερη αναδιάρθρωση της πόλης», Δημήτρης Λουπέτης, Αρχιτέκτονας - ερευνητής, υποψήφιος διδάκτωρ Αρχιτεκτονικής «Προφορική ιστορία, συλλογική ιστορική μνήμη και δημόσιος-κοινός  χώρος. Ιστορικός περίπατος»,  Νάση Σιαφάκα, Ομ. Καθηγήτρια ΕΚΠΑ, συντονίστρια της Ομάδας Προφορικής Ιστορίας του Δήμου Χαλανδρίου Παρασκευή 9 Ιουνίου, Τοίχοι Βουνό «Η πόλη ως σύγκρουση: πεδίο της εξαίρεσης ή της αστάθμητης συνάντησης;» Κατερίνα Νασιώκα,  Δρ. Κοινωνιολόγος «Συλλογικές επιτελεστικές πρακτικές δημόσιας τέχνης», Κώστα Ντάφλος, Αναπληρωτής καθηγητής, Σχολή Αρχιτεκτόνων μηχ. ΕΜΠ  «Ανάμεσα στο ιδιωτικό και στο δημόσιο: θεωρητικές διχοτομίες και καθημερινές διαπραγματεύσεις», Ειρήνη Μίχα, Αναπληρώτρια καθηγήτρια, Σχολή Αρχιτεκτόνων μηχ. ΕΜΠ   «(A)ορατότητες και εξαφανίσεις στον δημόσιο χώρο» Πέννυ Κουτρολίκου, Αναπληρώτρια καθηγήτρια, Σχολή Αρχιτεκτόνων μηχ. ΕΜΠ  Παρασκευή 23 Ιουνίου, Κενά Μνήμης «Η αμφίδρομη κίνηση της μνήμης», Νίκος Δασκαλοθανάσης, Καθηγητής ΑΣΚΤ «Χαρτογραφήσεις/ Αντι-χαρτογραφήσεις. Δημιουργώντας προσωρινές επικράτειες Μappings/ countermappings. Creating temporary territories», Κωνσταντίνα Θεοδώρου, Δρ. Αρχιτεκτονικής «Παρεμβάσεις στο Δημόσιο χώρο», Νίκος Καζέρος, MSc Αρχιτέκτονας «Κατεδαφίσεις», Μιχάλης Παπαρούνης, εκδότης, Εκδόσεις futura  
