Title:
Κάνναβη και κοκαΐνη βρήκαν αστυνομικοί σε σπίτι στο Χαλάνδρι
Description:
Κατασχέθηκαν ποσότητες ακατέργαστης κάνναβης βάρους 15 κιλών και 201 γραμμ., 61 δενδρύλλια κάνναβης, 84 γραμμ. κοκαΐνης και εξοπλισμός εργαστηρίου υδροπονικής καλλιέργειας κάνναβης Συνελήφθησαν, απογευματινές ώρες της 17-1-2018 στο Χαλάνδρι και στον Γέρακα, από αστυνομικούς της Υποδιεύθυνσης Ασφάλειας Αθηνών, δύο Έλληνες ηλικίας 59 και 28 ετών και μία 30χρονη Ελληνίδα για παράβαση της Νομοθεσίας περί ναρκωτικών. Ειδικότερα, στο πλαίσιο διερεύνησης πληροφορίας σχετικά με την εγκληματική δράση των ανωτέρω κατηγορούμενων στην καλλιέργεια, αποθήκευση και διακίνηση ναρκωτικών, επετεύχθη η ταυτοποίηση και ο εντοπισμός τους, καθώς και οι οικίες που χρησιμοποιούσαν ως χώρο καλλιέργειας και αποθήκευσης της κάνναβης. Στην οικία των δύο συλληφθέντων στο Χαλάνδρι, βρέθηκαν και κατασχέθηκαν: Ποσότητα ακατέργαστης κάνναβης βάρους 13.244 γραμμαρίων Ποσότητα κοκαΐνης βάρους 84 γραμμ. Ποσότητα σπόρων κάνναβης Δύο ζυγαριές ακριβείας Το χρηματικό ποσό των 700 ευρώ&amp;nbsp; Εντός της οικίας του 59χρονου στο Γέρακα, εντοπίσθηκε εγκατάσταση υδροπονικής καλλιέργειας κάνναβης (λυχνίες, αφυγραντήρες, ιονιστές κ.λπ.). Επιπλέον, βρέθηκαν και κατασχέθηκαν: 61 δενδρύλλια κάνναβης Ποσότητα ακατέργαστης κάνναβης βάρους 1.959,6 γραμμαρίων 22 ναρκωτικά χάπια Ποσότητα σπόρων κάνναβης Ένα όπλο τύπου Flobert με 28 σφαίρες Οι συλληφθέντες, οδηγήθηκαν στον Εισαγγελέα Πλημμελειοδικών Αθηνών, ο οποίος τους παρέπεμψε σε Τακτικό Ανακριτή. &amp;nbsp;
