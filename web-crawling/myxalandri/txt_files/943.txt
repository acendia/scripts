Title:
Ελεύθερο Πανεπιστήμιο Δήμου Χαλανδρίου: Διάλεξη “Οι γυναίκες στον Αγώνα της ανεξαρτησίας”
Description:
Στο πλαίσιο του νέου κύκλου διαλέξεων του Ελεύθερου Πανεπιστημίου Χαλανδρίου για το β’ τρίμηνο ’22-’23, πραγματοποιείται τη Δευτέρα 20 Μαρτίου 2023 και ώρα 19:00 στο 7ο Γυμνάσιο Χαλανδρίου (Κόδρου 24) η διάλεξη: «Οι γυναίκες στον Αγώνα της ανεξαρτησίας». Ομιλήτριες: Βασιλική Λάζου, καθηγήτρια Ιστορίας ΑΠΘ, πρόεδρος Φίλων του Μουσείου Εθνικής Αντίστασης και Σύγχρονης Ιστορίας Ρούμελης Ευγενία Κατούφα, δημοσιογράφος, δημοτική σύμβουλος Χαλανδρίου και πρόεδρος της Δημοτικής Επιτροπής Ισότητας Σκοπός της διάλεξης είναι η ανάδειξη της συμβολής των γυναικών στον αγώνα της Ανεξαρτησίας, σε επίπεδο υλικό, ηθικό και πρακτικό, θέμα για το οποίο οι αναφορές σε ιστορικά κείμενα είναι ελάχιστες έως ανύπαρκτες. Υπενθυμίζεται ότι από τον Οκτώβριο του 2022, το Ελεύθερο Πανεπιστήμιο του Δήμου Χαλανδρίου έχει διευρύνει τη λειτουργία του με σειρά διαλέξεων, κύκλους μαθημάτων και ερευνητικές δραστηριότητες, οι οποίες κατανέμονται σε τρία τρίμηνα.  
