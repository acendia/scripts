Title:
Δωρεάν προληπτικός έλεγχος για τον καρκίνο του μαστού στον Δήμο Χαλανδρίου
Description:
Τη δυνατότητα δωρεάν ψηλάφησης μαστών στον χώρο του τμήματος Προληπτικής Ιατρικής (Αισχύλου 28) προσφέρει στις γυναίκες της πόλης ο Δήμος Χαλανδρίου, συμμετέχοντας στις δράσεις ευαισθητοποίησης για τη σημασία της πρόληψης στην αντιμετώπιση του καρκίνου του μαστού, ενόψει της Παγκόσμιας Ημέρας Κατά του Καρκίνου του Μαστού, στις 25 Οκτωβρίου. Η δράση θα πραγματοποιηθεί: Τρίτη 18 Οκτωβρίου 2022, ώρα 11:00 έως 13:00 και Πέμπτη 20 Οκτωβρίου 2022, ώρα 17:00 έως 20:00 Οι ενδιαφερόμενες μπορούν να καλούν για ραντεβού στο τηλ.: 210-6894444 (εσωτ. 1). Η εξέταση της ψηλάφησης είναι ανώδυνη και διαρκεί λίγα μόνο λεπτά. Στόχος της δράσης αυτής είναι να ευαισθητοποιήσει τις γυναίκες σε σχέση με τον καρκίνο του μαστού, αλλά και να ενημερώσει σχετικά με την πρόληψη και την ιδιαίτερη φροντίδα που χρειάζεται η γυναίκα. Σημειώνεται ότι ο καρκίνος του μαστού είναι ο τρίτος σε συχνότητα καρκίνος παγκοσμίως, με περίπου 5.000 νέα κρούσματα ετησίως στην Ελλάδα. «Η πρόληψη σώζει ζωές. Δεν ξεχνάμε τον προληπτικό έλεγχο και την αναγκαία μαστογραφία».  
