Title:
“Η φωτογραφία στην Πλατεία”: Έκθεση φωτογραφίας στο Χαλάνδρι
Description:
Ο Δήμος Χαλανδρίου και η Διεύθυνση Πολιτισμού και Αετοπούλειου Πολιτιστικού Κέντρου παρουσιάζουν την Έκθεση Φωτογραφίας «Η φωτογραφία στην Πλατεία». Στην έκθεση λαμβάνουν μέρος συνολικά 45 ερασιτέχνες φωτογράφοι, συμμετέχοντες στα δύο καλλιτεχνικά εργαστήρια του δήμου «Φωτογραφία Δρόμου και Δημιουργία Φωτο-Ιστορίας» με εισηγητή τον Θανάση Σταυράκη και «Ο λόγος στην Εικόνα» (Α’ &amp;amp; Β’ Κύκλος) με εισηγητή τον Μπάμπη Κουγεμήτρο. «Η φωτογραφία στην Πλατεία»Έκθεση φωτογραφίαςΕγκαίνια: Παρασκευή 9 Σεπτεμβρίου 2022, ώρα 18:30Διάρκεια: 9-18 Σεπτεμβρίου 2022Ώρες λειτουργίας: όλο το 24ωροΠαιδική χαρά, κεντρική πλατεία Χαλανδρίου (έναντι Αγίου Νικολάου) «Φωτογραφία Δρόμου και Δημιουργία Φώτο-Ιστορίας» | Φωτογραφικό Εργαστήριο Δήμου Χαλανδρίου 2022Συντονιστής: Σταυράκης Θανάσης «Συνεχίζοντας για πέμπτη χρονιά από το Νοέμβριο του 2021 έως τον Μάιο του 2022 η συμμετοχή παρέμεινε υψηλή και το ενδιαφέρον ζωηρό.Οι συμμετέχοντες και φέτος βγήκαν να φωτογραφίσουν. Ετοίμασαν και παρουσιάζουν τις φωτογραφίες τους για άλλη μία χρονιά στην περίφραξη της παιδικής χαράς στην κεντρική πλατεία του Δήμου Χαλανδρίου. Η ικανοποίηση μου μεγάλη. Από τη θεωρία και τις οδηγίες στο αποτέλεσμα. Στο πρακτικό μέρος που ήταν άψογο.Κλείνω με την ίδια καθιερωμένη τελευταία παράγραφο. Για ανθρώπους που η φωτογραφία είναι η αγαπημένη τους ενασχόληση μεταξύ σκληρής καθημερινότητας και επαγγελματικών υποχρεώσεων έγινε ένα είδος ψυχοθεραπείας για τους ίδιους.Τους ευχαριστώ». Συμμετέχοντες: Αλκάδη Σοφία, Βαρελάς Τάκης, Θεοδωρακόπουλος Δημήτρης, Κουλιανού Γιώτα, Καλλίτσης Κώστας, Καρκάσλη Λίζα, Κούνουπα Ελεάννα, Λεβέντη-Μέτση Θεανώ, Μαργέτη Μαρία, Μανωλοπούλου Νίκη, Πάτσου Χρυσούλα, Παναγοπούλου Κατερίνα, Τόγια Κατερίνα, Τσίνας Σπύρος, Σκυλακάκη Βάσια, Χρόνης Στέφανος. Ο λόγος στην Εικόνα | Φωτογραφικό Εργαστήριο Δήμου Χαλανδρίου 2022Συντονιστής: Κουγεμήτρος Μπάμπης «Στο πλαίσιο του Φωτογραφικού Εργαστηρίου «Ο λόγος στην Εικόνα», υπό την αιγίδα και στήριξη του Δήμου Χαλανδρίου για πέμπτη συνεχόμενη χρονιά, οι συμμετέχοντες και οι συμμετέχουσες είχαν την ευκαιρία, μέσα από θεωρητικές προσεγγίσεις, βασικές γνώσεις τεχνικής, ιστορικές αναδρομές αλλά και παρουσιάσεις καταξιωμένων φωτογράφων, να έρθουν σε επαφή με την Τέχνη της Φωτογραφίας. Παράλληλα, αξιοποιώντας κάθε διαθέσιμη τεχνική δυνατότητα, παρήγαγαν και οι ίδιοι φωτογραφικό έργο με στόχο την έκφραση και τη δημιουργία. Διατρέχοντας όλα σχεδόν τα φωτογραφικά είδη, δηλαδή τοπίο, πορτρέτο και still life, και ισορροπώντας ανάμεσα στην τεκμηρίωση και σε μία πιο έντεχνη και προσωπική αναπαράσταση, έστρεψαν τον φακό τους και αποτύπωσαν όψεις της πραγματικότητας που συνήθως περνούν απαρατήρητες. Το φωτογραφικό τους ρεπερτόριο περιλαμβάνει ασήμαντα τοπία, μη φωτογενή πρόσωπα, ευτελή αντικείμενα και κοινότοπα στιγμιότυπα της καθημερινότητας, που σπάνια παρατηρούμε και ακόμη πιο σπάνια φωτογραφίζουμε. Οι φωτογραφίες τους θέτουν ερωτήματα και ταυτόχρονα αμφισβητούν χαμηλόφωνα τις παραδεδεγμένες διαχωριστικές γραμμές ανάμεσα στο σημαντικό και το ασήμαντο, το ωραίο και το άσχημο, το δημόσιο και το ιδιωτικό. Ένα μικρό, αλλά αρκετά αντιπροσωπευτικό δείγμα αυτής της προσπάθειας παρουσιάζεται στο πλαίσιο αυτής της ομαδικής έκθεσης στην καρδιά της πόλης του Χαλανδρίου». Συμμετέχοντες-Συμμετέχουσες: Αποστολόπουλος Γιάννης, Βέργου Καλλιόπη, Βογιατζάκης Νίκος, Γρηγορόπουλος Κώστας, Διαμαντοπούλου Αφροδίτη, Ελευθερίου Άρτεμις, Ευαγγελίου Βαγγέλης, Ζαχάρωφ Χαρά, Καμπούρη Όλγα, Καψαμπέλη Σοφία, Κοπανιά Ντόρα, Κυπρούλη Χαρά, Μανθόπουλος Χρήστος, Μπόικου Βενέτα, Νάστος Νίκος, Παλάσκα Μαρία, Πανταζίδου Δέσποια, Παπαδάκη Βενετία, Παπαδόπουλος Στέφανος, Παπαχρήστου Αχιλλέας, Σάκκου Ιφιγένεια, Σιμιτζή Χαρά, Σουλιώτη Σπυριδούλα, Τζουρά Βίκυ, Τομαράς Κώστας, Τσάφου Μαργαρίτα, Τσιγουρή Ελένη, Φωτοπούλου Μαριάννα, Χατζηβογιατζής Δημήτρης.  
