Title:
Βρέθηκε πτώμα σε προχωρημένη σήψη σε διαμέρισμα στο Χαλάνδρι
Description:
Εγκληματική ενέργεια πίσω από το πτώμα που βρέθηκε σε διαμέρισμα στο Χαλάνδρι Μπροστά σε ένα μακάβριο εύρημα βρέθηκαν σήμερα αστυνομικοί σε διαμέρισμα του Χαλανδρίου, οι οποίοι είχαν ειδοποιηθεί από περιοίκους για πολύ έντονη δυσοσμία που προερχόταν από το συγκεκριμένο σημείο. Οι άνδρες της αστυνομίας μπήκαν στο ισόγειο διαμέρισμα στην οδό Κονίτσης και βρέθηκαν μπροστά σε ένα πτώμα αγνώστων στοιχείων, τυλιγμένο με σεντόνι και δεμένο στα χέρια με σχοινιά. Στο διαμέρισμα δεν βρέθηκαν εμφανή ίχνη διάρρηξης ενώ το πτώμα ανήκει πιθανόν σε Έλληνα, περίπου 60 ετών. Σύμφωνα με πληροφορίες από αστυνομικές πηγές, όλα δείχνουν έως τώρα, ο άνδρας δολοφονήθηκε. Όπως τόνισε σε αστυνομικούς, αλλά και σε δηλώσεις του, ο ιδιοκτήτης του διαμερίσματος, το ενοικίασε τον Σεπτέμβριο σε έναν Έλληνα και τη Γερμανίδα σύζυγό του, ενώ στα τέλη Δεκεμβρίου ο άνδρας του είπε ότι θα έκαναν ένα ταξίδι στη Γερμανία. Σύμφωνα πάντα με τον ιδιοκτήτη, αρχές Ιανουαρίου η γυναίκα του έδωσε το ενοίκιο και από τότε δεν ξαναείδε το ζευγάρι, ενώ στη συνέχεια έψαχναν τον άνδρα φίλοι του, καθώς και η πρώην σύζυγός του. Στο σημείο έσπευσε ιατροδικαστής, ενώ την προανάκριση της υπόθεσης διενεργεί η Διεύθυνση Ασφάλειας Αττικής.  Πηγή: www.kathimerini.gr   
