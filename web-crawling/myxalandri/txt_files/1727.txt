Title:
Εγκαταλελειμμένα οχήματα χωρίς πινακίδες σε πεζοδρόμιο της Σοφ. Βενιζέλου
Description:
Το ακόλουθο μήνυμα και οι φωτογραφίες έφθασαν στο Myxalandri.gr από την αναγνώστριά μας Β.Ν., σχετικά με εγκαταλελειμμένα αυτοκίνητα επάνω σε πεζοδρόμιο στην οδό Σοφοκλή Βενιζέλου στο Κάτω Χαλάνδρι:&amp;nbsp; «Τα συγκεκριμένα οχήματα ΔΕΝ ΦΕΡΟΥΝ ΠΙΝΑΚΙΔΕΣ και είναι εγκαταλελειμμένα ΠΑΝΩ ΣΕ ΠΕΖΟΔΡΟΜΙΟ επί της οδού Σοφοκλή Βενιζέλου στο Κάτω Χαλάνδρι για διάστημα μεγαλύτερο των 8 μηνών. Έχουν γίνει επανειλημμένα καταγγελίες στην αρμόδια υπηρεσία ανακύκλωσης του Δήμου για την απομάκρυνσή τους καθώς θεωρούνται απόβλητα και -τουλάχιστον η μισοκαμμένη BMW- αποτελεί κίνδυνο για την εκδήλωση πυρκαγιάς. Η απάντηση του Δήμου ήταν ότι πρέπει να σταλεί &quot;αρμόδιο κλιμάκιο για επιθεώρηση και μετά να επικολληθούν ειδοποιητήρια απομάκρυνσης οχημάτων&quot;. Προφανώς το κλιμάκιο έχει βρει πολλή κίνηση στον δρόμο και τα ειδοποιητήρια έρχονται με ταχυδρομικό περιστέρι... Ας σημειωθεί ότι ακριβώς πάνω από το σημείο που βρίσκονται τα οχήματα είναι διαμερίσματα πολυκατοικίας». &amp;nbsp;
