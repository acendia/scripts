Title:
Η Ένωση Δημάρχων Αττικής για τον Κλεισθένη Ι
Description:
Το Δ.Σ. της Ένωση Δημάρχων Αττικής σε έκτακτη συνεδρίασή του, με αφορμή την κατάθεση του Νομοσχεδίου ΚΛΕΙΣΘΕΝΗΣ Ι, στην Βουλή και μετά από διαλογική συζήτηση αποφάσισε τα εξής: 1. Εκφράζει τη λύπη του, γιατί ο Υπουργός Εσωτερικών κ. Σκουρλέτης, κόντρα στη γνώμη της συντριπτικής πλειοψηφίας της Αυτοδιοίκησης, αλλά και της λογικής, κατέθεσε το Νομοσχέδιο ΚΛΕΙΣΘΕΝΗΣ Ι, στην Βουλή, στο οποίο προβλέπεται η καθιέρωση της απλής αναλογικής στις Αυτοδιοικητικές εκλογές, χωρίς μάλιστα τις ασφαλιστικές δικλείδες εκείνες, που θα διασφάλιζαν την κυβερνησιμότητα των ΟΤΑ. Μετά από αυτό, το Δ.Σ. της Ένωσης Δημάρχων κάνει έκκληση στους Βουλευτές όλων των κομμάτων να καταψηφίσουν, τις συγκεκριμένες διατάξεις του Νόμου. 2. Επισημαίνει ότι είναι σε θετική κατεύθυνση η πρόταση του Υπουργού για τη σχετική διάταξη, στο εν λόγω Νομοσχέδιο, που προβλέπει την κατάτμηση της εκλογικής Περιφέρειας της Αττικής. Μια ρύθμιση, την οποία η Ένωσή μας, είχε κατ&#039; επανάληψη τα τελευταία χρόνια, αναδείξει ως μείζον θέμα Δημοκρατίας και άμεσης προτεραιότητας. Το Δ.Σ. καλεί όλα τα κόμματα, να υπερψηφίσουν τη διάταξη αυτή. 3. Θεωρεί αναφαίρετο το δικαίωμα, όλων των Ελλήνων, απανταχού στον κόσμο, που έχουν εκλογικά δικαιώματα, να μπορούν να τα ασκήσουν, στον τόπο κατοικίας τους, χωρίς εμπόδια και υστεροβουλίες, που μπορεί να υπαγορεύουν μικροπολιτικοί τακτικισμοί. Το Δ.Σ., ζητά από το Ελληνικό Κοινοβούλιο, να προχωρήσει άμεσα, στην αυτονόητη αυτή Συνταγματική επιταγή, που είναι και Ευρωπαϊκό κεκτημένο. &amp;nbsp;
