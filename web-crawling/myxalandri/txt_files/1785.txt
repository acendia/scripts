Title:
Δωρεάν Αλληλέγγυα Ενισχυτική Διδασκαλία στο 2ο Λύκειο Χαλανδρίου
Description:
Εκπαιδευτικοί του 2ου ΓΕ.Λ. Χαλανδρίου σε συνεργασία με εθελοντές καθηγητές εκτός σχολείου αποφάσισαν για 7η συνεχή χρονιά τη διοργάνωση τμημάτων ενισχυτικής διδασκαλίας για όσους μαθητές το χρειάζονται. Τα μαθήματα που διδάσκονται απευθύνονται σε μαθητές Λυκείου και είναι: Αρχαία Ελληνικά Νεοελληνική Γλώσσα Μαθηματικά Φυσική Χημεία Βιολογία Τα μαθήματα θα γίνονται στο 2ο ΓΕ.Λ. Χαλανδρίου, Αχαΐας 2 &amp; Πεντέλης, από Δευτέρα μέχρι Παρασκευή, τις απογευματινές ώρες, και είναι δωρεάν. Όποιος ενδιαφέρεται, μπορεί να συμπληρώσει τη δήλωση συμμετοχής και να την παραδώσει στο 2o ΓΕ.Λ. Χαλανδρίου ή να τη στείλει στο fax: 210-6817475 ή συνημμένη στο email: mail@2lyk-chalandr.att.sch.gr. Η πρόσκληση αφορά και μαθητές σχολείων κοντινών δήμων. Στη διεύθυνση http://allhleggya-ekpaideysh.blogspot.gr/ θα βρείτε πληροφορίες για το πρόγραμμα των μαθημάτων το οποίο θα διαμορφώνεται συνεχώς ανάλογα με τις ανάγκες. Επίσης, στον χώρο του 2ου ΓΕ.Λ. Χαλανδρίου λειτουργεί δανειστική βιβλιοθήκη σχολικών βοηθημάτων. Διατίθενται βοηθήματα λυκείου και γυμνασίου για μαθήματα φυσικής, μαθηματικών, χημείας, έκθεσης και φιλολογικών μαθημάτων. Οι υπεύθυνοι της βιβλιοθήκης μας προσκαλούν να συνεισφέρουμε στην προσπάθειά τους, παραχωρώντας βιβλία τα οποία δεν χρειαζόμαστε πια και θα μπορούσαν να αποτελέσουν σημαντική βοήθεια σε μαθητές που τα έχουν ανάγκη. &amp;nbsp;
