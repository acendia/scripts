Title:
Περιφέρεια Αττικής: Δωρεάν διαδικτυακά σεμινάρια για την ασφαλή και αποτελεσματική χρήση του διαδικτύου
Description:
H Περιφέρεια Αττικής σε συνεργασία με Δήμους της Αττικής, στο πλαίσιο του έργου «Δράσεις Ψηφιακής Εκπαίδευσης και Ψηφιακού Εγγραμματισμού» το οποίο πραγματοποιείται μέσω του Επιχειρησιακού Προγράμματος «Αττική 2014-2020», διοργανώνουν κύκλο δωρεάν διαδικτυακών σεμιναρίων (webinars) για την ενημέρωση ενηλίκων (18+) γονέων και κηδεμόνων, στελεχών της δημόσιας και τοπικής διοίκησης αλλά και του ιδιωτικού τομέα, επιχειρηματιών, μελών οργανώσεων του ευρύτερου τομέα και όλων των δημοτών, σχετικά με υπηρεσίες, εργαλεία και μεθόδους για την ασφαλή και αποτελεσματική χρήση του διαδικτύου. Το πρώτο σεμινάριο πραγματοποιήθηκε την Τετάρτη 9 Φεβρουαρίου 2022 με θέμα: «Κάθε μέρα, Ημέρα Ασφαλούς Διαδικτύου», με βασικό εισηγητή τον κ. Άρη Λούβρη, μέλος του Συμβουλευτικού Οργάνου Ελληνικού Κέντρου Ασφαλούς Διαδικτύου &amp;amp; συντονιστής της δράσης του Ψηφιακού Εγγραμματισμού για την Περιφέρεια Αττικής. Στο παραπάνω πλαίσιο η δράση θα συνεχιστεί ως εξής: ΤΕΤΑΡΤΗ  |  ΩΡΑ  |  ΘΕΜΑ ΕΙΣΗΓΗΣΗΣ 16 ΦΕΒΡΟΥΑΡΙΟΥ 2022  |  18:00-19:00  |  Διαδικτυακές Απάτες: Προστασία Ψηφιακών Συσκευών, Προστασία Προσωπικών Δεδομένων 23 ΦΕΒΡΟΥΑΡΙΟΥ 2022  |  18:00-19:00  |  Αξιοποίηση Ηλεκτρονικών Ψηφιακών Υπηρεσιών 02 ΜΑΡΤΙΟΥ 2022  |  18:00-19:00  |  Εκτέλεση Ηλεκτρονικών Τραπεζικών Συναλλαγών (e-banking) 09 ΜΑΡΤΙΟΥ 2022  |  18:00-19:00  |  Εκτέλεση Ηλεκτρονικών Αγορών και Συναλλαγών 16 ΜΑΡΤΙΟΥ 2022  |  18:00-19:00  |  Ψυχική Υγεία, Εθισμός στο Διαδίκτυο 23 ΜΑΡΤΙΟΥ 2022  |  18:00-19:00  |  Ικανότητα Αναζήτησης, Διαχείρισης, Οργάνωσης και Αρχειοθέτησης Πληροφοριών 30 ΜΑΡΤΙΟΥ 2022  |  18:00-19:00  |  Ιατρικές Πληροφορίες στο Διαδίκτυο και Κίνδυνοι https://www.youtube.com/watch?v=NNlBcsYYcHI Για τη δράση δήλωσε σχετικά ο περιφερειάρχης Αττικής κ. Γιώργος Πατούλης: «Αντιμετωπίζοντας τις προκλήσεις του ψηφιακού αναλφαβητισμού στη μετά Covid-19 εποχή, η Περιφέρεια Αττικής δημιουργεί ένα συντονιστικό κέντρο δράσης οριζόντιας παρέμβασης με σκοπό την ανάδειξη των δυνατοτήτων του διαδικτύου και την εκπαίδευση των χρηστών προκειμένου να αναπτύξουν κριτική ικανότητα και να μπορούν να προστατεύουν τον εαυτό τους και την οικογένειά τους». Επισημαίνεται ότι, η συμμετοχή στα σεμινάρια είναι ανοικτή σε όλους και για την παρακολούθηση δεν απαιτείται καμία προηγούμενη γνώση, εμπειρία ή εξοικείωση του συμμετέχοντα σε θέματα διαδικτύου. Με την ολοκλήρωση του κάθε webinar οι συμμετέχοντες θα λάβουν σχετική βεβαίωση παρακολούθησης, εφόσον το επιθυμούν. Όσοι επιθυμούν να συμμετέχουν μπορούν να κάνουν εγγραφή στη φόρμα: https://tinyurl.com/digitalattiki Ιστοσελίδα: ΨΗΦΙΑΚΟΣ ΕΓΓΡΑΜΜΑΤΙΣΜΟΣ | ΠΤΑ ΑΤΤΙΚΗΣ (ptapatt.gr) Σελίδα Facebook: https://www.facebook.com/digital.attiki Κανάλι YouTube: https://tinyurl.com/atticadigital        
