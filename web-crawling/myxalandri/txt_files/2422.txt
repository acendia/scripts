Title:
Εκτέλεση εργασιών ομβρίων και κυκλοφοριακές ρυθμίσεις στην Εθνικής Αντιστάσεως
Description:
ΕΝΗΜΕΡΩΣΗ ΤΟΥ ΔΗΜΟΥ ΧΑΛΑΝΔΡΙΟΥ ΓΙΑ ΕΚΤΕΛΕΣΗ ΕΡΓΑΣΙΩΝ ΚΑΙ ΚΥΚΛΟΦΟΡΙΑΚΕΣ ΡΥΘΜΙΣΕΙΣ ΣΤΗΝ ΟΔΟ ΕΘΝΙΚΗΣ ΑΝΤΙΣΤΑΣΕΩΣ: Ενημερώνουμε τους κατοίκους Χαλανδρίου και ειδικότερα αυτούς που κατοικούν ή έχουν επαγγελματικά συμφέροντα επί της οδού Εθνικής Αντιστάσεως από την οδό Κόδρου έως την οδό Χίου και των οδών πέριξ αυτής καθώς και όσων διέρχονται από την εν λόγω οδό, ότι από 19/6/2019 θα ξεκινήσει η κατασκευή του αγωγού ομβρίων επί της Εθνικής Αντιστάσεως από Κόδρου έως Χίου (Φάση Ι). Έχει ήδη προηγηθεί η κατασκευή των αγωγών ομβρίων στις οδούς: α. Αποστολοπούλου (Φάση ΙΙ - αγωγός επί της Αποστολοπούλου από Σαρανταπόρου έως Εθν. Αντιστάσεως) &amp; β. Εθν. Αντιστάσεως (Φάση ΙΙΙ - αγωγός από Αποστολοπούλου έως Σουλίου). Η Φάση IV του έργου που περιλαμβάνει την κατασκευή αγωγού επί της οδού Εθνικής Αντιστάσεως (από Λυκούργου-Χίου έως Ηρώων Πολυτεχνείου) θα ακολουθήσει από τα μέσα Ιουλίου οπότε θα υπάρχει και νεότερη πληροφόρηση. Ζητούμε την κατανόησή σας για όποια προβλήματα δημιουργηθούν και θα είμαστε σε συνεχή επαφή και συνεργασία με τους δημότες και καταστηματάρχες της περιοχής προκειμένου να εξυπηρετηθούν. Τα έργα έχουν επιλεγεί να γίνουν την συγκεκριμένη χρονική περίοδο ύστερα από δεσμευτικές αποφάσεις της Διεύθυνσης Συγκοινωνιών (ΟΑΣΑ). Σας υπενθυμίζουμε ότι το έργο της κατασκευής των ομβρίων υδάτων στην οδό Εθν. Αντιστάσεως είναι ζωτικής σημασίας για τον Δήμο μας και πάγιο αίτημα των κατοίκων της περιοχής και προσβλέπουμε στην αγαστή συνεργασία σας. Ακολουθούν αναλυτικές οδηγίες για τις κυκλοφοριακές ρυθμίσεις της Φάσης Ι. Δείτε εδώ τον χάρτη. Στη φάση αυτή θα ισχύσουν οι εξής κυκλοφοριακές ρυθμίσεις: Διακοπή της κυκλοφορίας όλων των οχημάτων στο τμήμα αυτό της οδού Εθνικής Αντιστάσεως όλο το εικοσιτετράωρο, με εξαίρεση τα οχήματα του εργοταξίου. Η κυκλοφορία για αυτούς που κινούνται στην Εθνικής Αντιστάσεως από Χαλάνδρι προς τη Λεωφόρο Κηφισίας θα γίνεται ως εξής: δεξιά στην Κόδρου από τον δεξί κλάδο της οδού (χωρίς παρέμβαση ή αντιδρόμηση της οδού), αριστερά στην οδό Αλκιβιάδου η οποία θα αντιδρομηθεί για το τμήμα της από την οδό Κόδρου έως την οδό Σερρών, δεξιά στην Σερρών, αριστερά στη Ζαν Μωρέας, αριστερά στη Λυκούργου, δεξιά στην Εθνικής Αντιστάσεως και στη συνέχεια κανονικά όπως και σήμερα. Στις οδούς Κόδρου, Αλκιβιάδου, Σερρών, Ζαν Μωρέας και Λυκούργου θα απαγορευθεί η στάση και η στάθμευση κατά τη διάρκεια των έργων. Στις οδούς 25ης Μαρτίου, Παπανικολή και Παλαιολόγου θα τοποθετηθούν πληροφοριακές πινακίδες ότι η οδός Εθνικής Αντιστάσεως είναι κλειστή λόγω έργων και θα απαγορευτεί η είσοδος σε οχήματα πάνω από 5 τόνους. Η κυκλοφορία για αυτούς που κινούνται στην οδό Εθνικής Αντιστάσεως από Τζαβέλλα προς Χαλάνδρι θα γίνεται ως εξής: δεξιά στην οδό Χίου, αριστερά στην οδό Αποστολοπούλου, δεξιά στην Εθνικής Αντιστάσεως και στη συνέχεια κανονικά όπως σήμερα. Στην οδό Χίου θα απαγορευθεί η στάση και η στάθμευση κατά τη διάρκεια των έργων. Στις οδούς Λ. Κηφισίας, Αποστολοπούλου και Τζαβέλλα θα τοποθετηθούν πληροφοριακές πινακίδες που θα ενημερώνουν ότι η οδός Εθνικής Αντιστάσεως είναι κλειστή λόγω έργων και θα απαγορευτεί η είσοδος σε οχήματα πάνω από 5 τόνους. Στη διασταύρωση των οδών Λέσβου και Αποστολοπούλου θα τοποθετηθούν πινακίδες αδιεξόδου, ώστε η οδός Λέσβου να μην έχει κίνηση προς την Εθνικής Αντιστάσεως με εξαίρεση τα οχήματα των κατοίκων της οδού καθώς και αυτών με προορισμό το supermarket AB όπως και οχήματα τροφοδοσίας του. Στην άνοδο της οδού Κόδρου πριν την οδό Αλκιβιάδου θα τοποθετηθούν πινακίδες Ρ-2 (STOP) ώστε να έχει προτεραιότητα η οδός Αλκιβιάδου έναντι της οδού Κόδρου. Κίνηση Μέσων Μαζικής Μεταφοράς: Τα μέσα μαζικής μεταφοράς που διέρχονται από το συγκεκριμένο σημείο θα τροποποιήσουν τα δρομολόγιά τους ως κάτωθι από 19-6-2019 έως 15-8-2019: Τροποποιείται η διαδρομή των γραμμών τρόλεϊ 10,18 λόγω έργων κατασκευής αγωγών ομβρίων υδάτων στην οδό ΕΘΝ. ΑΝΤΙΣΤΑΣΕΩΣ (από Κόδρου έως Ηρ. Πολυτεχνείου) του Δήμου Χαλανδρίου, ως εξής: 1.1 Γραμμή Τρόλεϊ 10 προς ΧΑΛΑΝΔΡΙ Από Λ. Κηφισίας, συνέχεια Λ. Κηφισίας (δεν θα μπει στην οδό Εθν. Αντιστάσεως), κάτω από τη γέφυρα, δεξιά Παπανικολή, αριστερά Σολωμού, δεξιά Βασ. Γεωργίου, προσωρινό τέρμα στη στάση Πλ. Χαλανδρίου (Β. Γεωργίου και 25ης Μαρτίου). Στάσεις που εγκαταλείπονται: Οδός Εθν. Αντιστάσεως: 1η Αγ. Βαρβάρας, 2η Αγ. Βαρβάρας, Μαρούδα, Σερρών, Ακροπόλεως, Παπανικολή Οδός Α. Παπανδρέου: Σίδερα, Πλ. Χαλανδρίου, Χαϊμαντά 1.2 Γραμμή Τρόλεϊ 18 προς ΧΑΛΑΝΔΡΙ Από Λ. Κηφισίας, συνέχεια Λ. Κηφισίας (δεν θα μπει στην οδό Εθν. Αντιστάσεως), δεξιά Συγγρού, δεξιά Βασ. Γεωργίου, αριστερά Ανδρ. Παπανδρέου, αριστερά Κολοκοτρώνη, (τέρμα). Στάσεις που εγκαταλείπονται: Οδός Εθν. Αντιστάσεως: 1η Αγ. Βαρβάρας, 2η Αγ. Βαρβάρας, Μαρούδα, Σερρών, Ακροπόλεως, Παπανικολή Οδός Α. Παπανδρέου: Σίδερα, Πλ. Χαλανδρίου, Χαϊμαντά 1.3 Γραμμές Τρόλεϊ 10 και 18 προς ΑΘΗΝΑ Από 25ης Μαρτίου, δεξιά Παλαιολόγου, αριστερά Λ. Κηφισίας, συνέχεια ως έχει. Στάσεις που εγκαταλείπονται: Οδός Εθν. Αντιστάσεως: Σίδερα, Ακροπόλεως, Σερρών, Μαρούδα, 2η Αγ. Βαρβάρας Στάσεις θα πραγματοποιούνται στις ήδη υπάρχουσες. Πληροφορίες: 2132023972, 2132023976, 2132023952, 2132023971, 21320230961 &amp;nbsp;
