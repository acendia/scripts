Title:
Μάνος Κρανίδης: «H έκδοση του ΦΕΚ της πολεοδομικής μελέτης για το “Πεύκο Πολίτη”, επιτυχία όλου του Χαλανδρίου
Description:
Δήλωση Μάνου Κρανίδη: «Ζώνη Δουκίσσης Πλακεντίας Πεύκο Πολίτη»: H έκδοση του ΦΕΚ της πολεοδομικής μελέτης, επιτυχία όλου του Χαλανδρίου. Σκοπός η ορθή υλοποίηση της Πράξης Εφαρμογής» Η έκδοση του ΦΕΚ της πολεοδομικής μελέτης ένταξης της περιοχής «Ζώνη Δουκίσσης Πλακεντίας - Πεύκο Πολίτη» είναι μια επιτυχία που ανήκει σε όλο το Χαλάνδρι. Σχετικά θα ήθελα να ευχαριστήσω, εκ μέρους της δημοτικής παράταξης μας, όλους και όλες που υποστήριξαν και εργάσθηκαν, στη διάρκεια όλων των ετών, για τη συγκεκριμένη σημαντική εξέλιξη. Μια πορεία με αναίτιες διαχρονικές καθυστερήσεις. Είναι αδιανόητο σε ένα μεγάλο αστικό Δήμο να υπάρχει μια τέτοια μεγάλη περιοχή εκτός σχεδίου για τόσα πολλά χρόνια. Ένα θέμα που αφορά την αξία της περιουσίας χιλιάδων οικογενειών του Χαλανδρίου, και επηρεάζει την ανάπτυξη της πόλης και σημαντικά ζητήματα όπως τη δημιουργία σχολείων, πράσινου, πεζοδρόμων, χώρων αναψυχής, πάρκων, παιδικών σταθμών, την αξιοποίηση της έκτασης του Δήμου στο Νομισματοκοπείο και την οριστική λύση για το διαχρονικό τραγικό ζήτημα του καταυλισμού των Ρομά. Ως επικεφαλής δημοτικής παράταξης και Υποψήφιος Δήμαρχος θεωρώ ότι είναι μια σημαντική στιγμή αφού η περιοχή αποτελεί το 10% της έκτασης του Χαλανδρίου, στην καρδιά του Δήμου και που οι χιλιάδες ιδιοκτήτες περιμένουν πάνω από 30 έτη για να ολοκληρωθεί. Η δημοτική παράταξη μας, στα 4 έτη παρουσίας μας στο Δημοτικό Συμβούλιο, έχει συμβάλλει έμπρακτα και εποικοδομητικά στην άμεση προώθηση των ζητημάτων για την ένταξη της περιοχής και την τωρινή εξέλιξη. Στο πρόγραμμα μας για την περίοδο 2023-2028, έχει το ζήτημα της υλοποίησης της πράξης εφαρμογής της περιοχής «Ζώνη Δουκίσσης Πλακεντίας-Πεύκο Πολίτη» ως 1η προτεραιότητα. Ως Γραμματέας Ενημέρωσης, μέλος ΔΣ της Πανελλήνιας Ομοσπονδίας Ιδιοκτητών Ακινήτων, θεωρώ ότι είναι επιτέλους ένα σημαντικό βήμα για την ενίσχυση της αξίας των ιδιοκτησιών πολλών μικρομεσαίων ιδιοκτητών και συμπολιτών μας. Ως Πολιτικός Μηχανικός θεωρώ ότι πρέπει να δοθεί το βάρος στην ορθή τεχνική υλοποίηση της πράξης εφαρμογής και ειδικά των κοινόχρηστων χώρων, πάρκων, αθλητικών χώρων, πρασίνου, οδών και πεζοδρομίων. Στη φιλοσοφία μας, τα σημαντικά διαχρονικά ζητήματα του Χαλανδρίου απαιτούν σοβαρή αντιμετώπιση και ουσιαστική γνώση. Είναι ζητήματα που ταλαιπωρούν χιλιάδες συμπολίτες μας για δεκαετίες και η λύση τους θα έρθει από συνδυασμένες ενέργειες και αποτελεσματική δράση. Είμαστε σε πλήρη ετοιμότητα και για αυτό ζητάμε στις εκλογές του Οκτωβρίου την εντολή των συμπολιτών μας για να αναλάβουμε την Διοίκηση του Δήμου με μια αξιόπιστη, εναλλακτική πρόταση λύσεων για τα μεγάλα ζητήματα, την αναβάθμιση της καθημερινότητας και της ποιότητας ζωής στο Χαλάνδρι. Μάνος ΚρανίδηςΔημοτικός Σύμβουλος, Επικεφαλής “Χαλάνδρι Ορίζοντας 2023”Υποψήφιος Δήμαρχος   Σχετικά άρθρα:  “Πεύκο Πολίτη”: Εκδόθηκε το ΦΕΚ έγκρισης της Πολεοδομικής Μελέτης για την ένταξη στο Σχέδιο Πόλης Χάρης Ρώμας: Απολογισμός για το “Πεύκο Πολίτη” Η παράταξη “Αγαπάμε το Χαλάνδρι” για την επέκταση του ρυμοτομικού σχεδίου στις περιοχές “Πεύκο Πολίτη - Δουκίσσης Πλακεντίας” Δήμος Χαλανδρίου: Κατώτερη των περιστάσεων η ανακοίνωση της κ. Αγαπητού για το “Πεύκο Πολίτη”  
