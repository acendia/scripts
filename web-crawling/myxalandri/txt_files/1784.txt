Title:
ΚΕΕΛΠΝΟ: 2 κρούσματα από τον ιό του Δυτικού Νείλου στο Χαλάνδρι
Description:
Όπως προκύπτει από την εβδομαδιαία έκθεση επιδημιολογικής&amp;nbsp;επιτήρησης της λοίμωξης από τον ιό του Δυτικού Νείλου&amp;nbsp;του Κέντρου Ελέγχου και Πρόληψης Νοσημάτων (ΚΕ.ΕΛ.Π.ΝΟ.), από την αρχή της περιόδου 2018 μέχρι και τις 27 Σεπτεμβρίου 2018 έχουν διαγνωσθεί και διερευνηθεί 271 εγχώρια κρούσματα λοίμωξης από τον ιό του Δυτικού Νείλου και έχουν καταγραφεί 31 θάνατοι ασθενών με λοίμωξη από τον ιό (ηλικίας &gt;69 ετών). Συνολικά, 22 άνθρωποι νοσηλεύονται σε διάφορα νοσοκομεία για να αντιμετωπίσουν τις επιπλοκές της λοίμωξης, με τους 14 από αυτούς να βρίσκονται σε Μονάδες Εντατικής Θεραπείας (ΜΕΘ). Ο νεότερος ηλικιακά ασθενής είναι 10 χρόνων και ο μεγαλύτερος 94. Όπως δείχνουν τα στοιχεία του ΚΕΕΛΠΝΟ, ο ιός έκανε την εμφάνισή του και στο Χαλάνδρι, όπου καταγράφηκαν τα δύο πρώτα κρούσματα την τελευταία εβδομάδα,&amp;nbsp;με εργαστηριακή διάγνωση λοίμωξης από τον ιό του Δυτικού Νείλου, χωρίς ευτυχώς εκδηλώσεις από το Κεντρικό Νευρικό Σύστημα. 36 Δήμοι στην Αττική στον κλοιό του ιού του Δυτικού Νείλου Από την Περιφερειακή Ενότητα Βορείου Τομέα Αθηνών, ο ιός επελαύνει στις εξής περιοχές: Δήμοι Πεντέλης, Αμαρουσίου, Ηρακλείου, Βριλησσίων, Παπάγου-Χολαργού, Χαλανδρίου. Από την Περιφερειακή Ενότητα Ανατολικής Αττικής: Δήμοι Ωρωπού, Μαραθώνος, Σαρωνικού, Διονύσου, Μαρκοπούλου-Μεσογαίας. Από την Περιφερειακή Ενότητα Δυτικής Αττικής:&amp;nbsp;Δήμοι Μεγαρέων, Ελευσίνας, Ασπροπύργου, Μάνδρας- Ειδυλλίας, Φυλής. Από την Περιφερειακή Ενότητα Κεντρικού Τομέα Αθηνών: Δήμοι Ηλιουπόλεως, Γαλατσίου, Αθηναίων-Δημοτική Κοινότητα 2ου Διαμερίσματος, Αθηναίων-Δημοτική Κοινότητα 3ου Διαμερίσματος, Αθηναίων-Δημοτική Κοινότητα 4ου Διαμερίσματος, Αθηναίων-Δημοτική Κοινότητα 5ου Διαμερίσματος, Αθηναίων-Δημοτική Κοινότητα 6ου Διαμερίσματος, Αθηναίων-Δημοτική Κοινότητα 7ου Διαμερίσματος, Ζωγράφου, Φιλαδέλφειας-Χαλκηδόνας. Από την Περιφερειακή Ενότητα Δυτικού Τομέα Αθηνών: Δήμοι Αγίας Βαρβάρας, Αιγάλεω, Ιλίου, Αγίων Αναργύρων-Καματερού, Χαϊδαρίου.&amp;nbsp; Από την Περιφερειακή Ενότητα Νοτίου Τομέα Αθηνών: Δήμοι Καλλιθέας, Μοσχάτου-Ταύρου, Γλυφάδας, Νέας Σμύρνης. Από την Περιφερειακή Ενότητα Πειραιώς &amp; Νήσων: Δήμοι Πειραιά, Σαλαμίνας, Κορυδαλλού, Νίκαιας-Αγίου Ιωάννη Ρέντη, Τροιζηνίας-Μεθάνων, Περάματος.&amp;nbsp; &amp;nbsp;
