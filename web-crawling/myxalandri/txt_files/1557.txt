Title:
Κυκλοφοριακές ρυθμίσεις στη Λεωφόρο Κηφισίας το Σαββατοκύριακο
Description:
Λόγω εκτέλεσης εργασιών καθαρισμού νησίδων, το Σάββατο 16 και την Κυριακή 17 Ιουνίου 2018 θα πραγματοποιηθεί η προσωρινή και τμηματική διακοπή της κυκλοφορίας κατά μήκος της Λεωφόρου Κηφισίας, περιοχής Δήμων Κηφισιάς, Αμαρουσίου, Χαλανδρίου, Φιλοθέης-Ψυχικού και Αθήνας, ως εξής: Από το ύψος της συμβολής της με την οδό Κασσαβέτη έως το ύψος της συμβολής της με τον Α/Κ Κατεχάκη, διαδοχικά ανά λωρίδα και στα δύο ρεύματα κυκλοφορίας, σε μέγιστο πλάτος 1,5 μ. από το άκρο της διαχωριστικής νησίδας, όπου υφίσταται μία λωρίδα και σε κάθε ρεύμα κυκλοφορίας, κατά τις ώρες 09:30-17:00.&amp;nbsp; Στην αριστερή λωρίδα, από το ύψος της συμβολής της με τη Λεωφόρο Κατεχάκη έως το ύψος της συμβολής της με τη Λεωφόρο Αλεξάνδρας, εναλλάξ και στα δύο ρεύματα κυκλοφορίας, κατά τις ώρες 07:30-14:00. Κατά την ανωτέρω διακοπή, η κυκλοφορία των οχημάτων θα διεξάγεται από τις εναπομένουσες λωρίδες κυκλοφορίας. Παρακαλούνται οι οδηγοί των οχημάτων να είναι ιδιαίτερα προσεκτικοί κατά τη διέλευσή τους από τα σημεία των εργασιών και να ακολουθούν την υπάρχουσα οδική σήμανση. &amp;nbsp;
