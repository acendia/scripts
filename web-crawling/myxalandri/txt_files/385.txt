Title:
Μουσικοχορευτική παράσταση από την Ένωση Αρκάδων Χαλανδρίου στο Θέατρο Ρεματιάς
Description:
Τη μουσικοχορευτική παράσταση με τίτλο «Εχάραξεν η Ανατολή κι εφώτισεν η Δύση, της ξενιτιάς τα βάσανα, ποιος θα μας τραγουδήσει;» παρουσιάζει η Ένωση Αρκάδων Χαλανδρίου στο Φεστιβάλ Ρεματιάς 2023 - Νύχτες Αλληλεγγύης, την Τετάρτη 12 Ιουλίου. Οι Αρκάδες της πόλης, μας καλούν «σε ένα αντάμωμα του ελληνισμού, γύρω από το τραπέζι της ελληνικής παράδοσης, παρουσιάζοντας μια μουσικοχορευτική παράσταση αφιερωμένη στην ξενιτιά, στους ανθρώπους που αναγκάστηκαν να φύγουν από τον τόπο τους για να αναζητήσουν μια καλύτερη ζωή, στους πρόσφυγες και τους μετανάστες, στον όπου γης ελληνισμό, από την Ανατολή ως τη Δύση». Στην παράσταση συμμετέχουν παραδοσιακή ορχήστρα, τραγουδιστές, χορευτικά τμήματα και ηθοποιοί. Κείμενο – Σκηνοθεσία: Βασίλης-Δημοσθένης Μπουζαλάς Ευριπίδειο Θέατρο ΡεματιάςΠεζόδρομος Προφήτη Ηλία, Πολύδροσο Χαλανδρίου Ελεύθερη είσοδος Ώρα έναρξης: 9:00 μ.μ. Αντί εισιτηρίου στις παραστάσεις με ελεύθερη είσοδο προαιρετική συνεισφορά σε τρόφιμα, φάρμακα και άλλα είδη πρώτης ανάγκης για τους πρόσφυγες και τις κοινωνικές δομές της πόλης.  
