Title:
Νύχτα τρόμου για έγκυο στο Χαλάνδρι - Ληστές την ακινητοποίησαν και εισέβαλαν σπίτι της
Description:
Τον απόλυτο τρόμο βίωσε μια έγκυος γυναίκα στο Χαλάνδρι όταν τρεις ένοπλοι ληστές μπήκαν στο σπίτι της και την ανάγκασαν να τους δώσει μεγάλο χρηματικό ποσό. Σύμφωνα με τις πρώτες πληροφορίες, η γυναίκα επέστρεφε χθες το βράδυ στο σπίτι της. Όταν έφτασε, στάθμευσε το αυτοκίνητο στο γκαράζ της. Ξαφνικά εκείνη τη στιγμή εμφανίστηκαν οι τρεις ένοπλοι άνδρες, οι οποίοι ζήτησαν από την έγκυο να μην προβάλει καμία αντίσταση και να τους οδηγήσει στο εσωτερικό του σπιτιού της. Η γυναίκα ξεκλείδωσε την πόρτα και τότε οι τρεις δράστες μπήκαν μαζί της στο σπίτι. Με την απειλή του όπλου της απέσπασαν, όπως η ίδια ανέφερε στους αστυνομικούς, το ποσό των 15.000 ευρώ. Πηγή: www.in.gr https://www.youtube.com/watch?v=7uD2ulz4nmY  
