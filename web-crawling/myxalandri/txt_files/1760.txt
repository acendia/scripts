Title:
Συνεχίζεται το Καλοκαιράκι στο Χαλάνδρι
Description:
Μπορεί, ημερολογιακά, το Φθινόπωρο να έχει παραλάβει τη σκυτάλη, από το Καλοκαίρι, από την 1η Σεπτεμβρίου, ο καιρός ωστόσο, συνεχίζει σε καλοκαιρινούς ρυθμούς, με τη θερμοκρασία να προσεγγίζει καθ&#039; όλη τη διάρκεια της εβδομάδας τους 30°C και τον καιρό να είναι σχεδόν αίθριος. Κύριο στοιχείο του καιρού κατά τη διάρκεια της εβδομάδας, θα είναι το ενισχυμένο Μελτέμι το οποίο θα δίνει αρκετά δροσερή αίσθηση και έντονη διαύγεια στον αττικό ουρανό. Το Σαββατοκύριακο, προβλέπεται εξασθένιση του Μελτεμιού, άνοδος της θερμοκρασίας, ως προς τις μέγιστες τιμές της και επικράτηση υγρότερων συνθηκών, ενώ υπάρχει πιθανότητα ανάπτυξης παροδικά αυξημένων νεφώσεων κατά τη διάρκεια του μεσημεριού, οι οποίες δεν αποκλείεται να δώσουν παροδικές βροχές περιορισμένης διάρκειας. Κατά τα άλλα, το καλοκαιρινό μοτίβο αναμένεται να συνεχιστεί και για τις πρώτες ημέρες του 3ου δεκαημέρου του Σεπτεμβρίου, παρ&#039; ό,τι με τη φθινοπωρινή ισημερία, το Φθινόπωρο θα παραλάβει και &quot;επίσημα&quot; τη σκυτάλη. Καλή εβδομάδα!&amp;nbsp; Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr &amp;nbsp;
