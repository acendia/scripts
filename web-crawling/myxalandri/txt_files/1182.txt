Title:
Δεκέμβρης γιορτής και Πολιτισμού στο Χαλάνδρι με δράσεις για μικρούς και μεγάλους
Description:
Συναυλίες, παραστάσεις για παιδιά στις γειτονιές της πόλης, εικαστικά και μουσικοθεατρικά εργαστήρια, χριστουγεννιάτικη αγορά στην Κεντρική Πλατεία Χαλανδρίου και βέβαια Νυχτερινός Αγώνας Δρόμου - Christmas Run O Δεκέμβρης στο Χαλάνδρι είναι ο μήνας της γιορτής και του χειμερινού πολιτιστικού φεστιβάλ, που αναμένεται να προσφέρει απόλαυση και χαρά σε μικρούς και μεγάλους, ως αντίδοτο στη δύσκολη καθημερινότητα.   Το πρόγραμμα των εκδηλώσεων 5 Δεκεμβρίου │ 17:30 │ Εικαστικό εργαστήρι, «Χριστουγεννιάτικες κατασκευές με papier mâché» με τη Σέβη  Χατζησαββίδου, στην παιδική βιβλιοθήκη «Μίμης Βασιλόπουλος». Για παιδιά 6 -10 ετών. 8 Δεκεμβρίου │ 18:00 │ Άναμμα του χριστουγεννιάτικου δέντρου στην Κεντρική Πλατεία της πόλης, παρουσία του δημάρχου Χαλανδρίου Σίμου Ρούσσου.           Η Φιλαρμονική Ορχήστρα του Δήμου Χαλανδρίου θα μας μεταφέρει στο πνεύμα των γιορτών με τις μελωδίες της.           Ζογκλέρ και ξυλοπόδαροι θα διασκεδάσουν τα παιδιά και θα μοιράσουν γλυκίσματα.          Θα λειτουργεί η παραδοσιακή χριστουγεννιάτικη αγορά με τα «σπιτάκια» που παραχωρεί ο Δήμος Χαλανδρίου, κατά κύριο λόγο σε μη κερδοσκοπικούς οργανισμούς (Χαμόγελο του Παιδιού, Σύλλογος Φίλων των Ζώων Χαλανδρίου, ΕΠΑΨΥ, Ίδρυμα Χατζηκώνστα κ.α.).           Στον χώρο της Κεντρικής Πλατείας θα τοποθετηθούν, επίσης, από τις 8 Δεκεμβρίου, παιχνίδια για παιδιά (καρουζέλ, ιπτάμενες κερέκλες). 10 Δεκεμβρίου │ 20:00 │ «Μουσικές του Κόσμου», συναυλία της Φιλαρμονικής Ορχήστρας του Δήμου Χαλανδρίου στον πολυχώρο εκδηλώσεων «Δαΐς», με είσοδο ελεύθερη για το κοινό. Πρόκειται για ένα μουσικό ταξίδι στον κόσμο, από την κέλτικη παράδοση και την τσιγγάνικη μουσική έως τους αφρικανικούς ρυθμούς, το οποίο θα ολοκληρωθεί με κάλαντα από πολλές περιοχές της Ελλάδας. Μουσική δ/νση: Κώστας Ιωαννίδης Συμμετέχει η σοπράνο Τζίνα Πούλου 12 Δεκεμβρίου │ 17:30 │ Εικαστικό εργαστήρι, «Χριστουγεννιάτικες κατασκευές με papier mâché» με τη Σέβη  Χατζησαββίδου, στην παιδική βιβλιοθήκη «Μίμης Βασιλόπουλος». Για παιδιά 6 -10 ετών. 17 Δεκεμβρίου │ 11:30 │ Μουσικοθεατρικό εργαστήρι «Παράσταση Mozart παίζουμε»!, με την ΑΜΚΕ «ΟΜΑΔΑ», στην παιδική βιβλιοθήκη «Μίμης Βασιλόπουλος». Για παιδιά 6 -10 ετών. 17 Δεκεμβρίου │ 12:00 │ Κεντρική Πλατεία - Amazing Dio, παράσταση για παιδιά. 17 Δεκεμβρίου │ 12:00 │ Συμβολή των πεζοδρόμων Χαϊμαντά &amp;amp; Πλάτωνος - Το Λύκειον των Ελληνίδων (ΠτΧ Χαλανδρίου) παρουσιάζει παραδοσιακά κάλαντα. 18 Δεκεμβρίου │12:00 │ Κεντρική Πλατεία - Amazing Dio, παράσταση για παιδιά. 18 Δεκεμβρίου │ 20:30 │ Χριστουγεννιάτικος Νυχτερινός Αγώνας «Chalandri, Run The Christmas Night», με αφετηρία την Κεντρική πλατεία Χαλανδρίου. Τρέχουμε στον νυχτερινό δρομικό αγώνα των 5.400 μ. ή συμμετέχουμε στο δυναμικό βάδην των 2.300 μ. Δηλώνουμε συμμετοχή ΕΔΩ. 19  έως 23 Δεκεμβρίου │ Η Φιλαρμονική Ορχήστρα επισκέπτεται τα σχολεία της πόλης για κάλαντα και γιορτινές μελωδίες. 22 Δεκεμβρίου │ 17:30 │ Εργαστήριο για παιδιά, «Χριστουγεννιάτικο ταξιδο-ανακάτεμα στην ουρά του Δράκου», με την ΑΜΚΕ «ANASSA», στην παιδική βιβλιοθήκη «Μίμης Βασιλόπουλος». Για παιδιά  6-9 ετών. 24 Δεκεμβρίου │ 12:00 │ Κεντρική Πλατεία - Circus &amp;amp; Fire Show, παράσταση για παιδιά. 27 Δεκεμβρίου │11:30 │ Εργαστήριο για παιδιά,  «Ηλεκτρικά Χριστούγεννα», με την ΑΜΚΕ «ANASSA», στην παιδική βιβλιοθήκη «Μίμης Βασιλόπουλος». Για παιδιά  9-12 ετών. 27 &amp;amp; 28 Δεκεμβρίου │ Κεντρική Πλατεία │ Η Κοινωνική Υπηρεσία του Δήμου Χαλανδρίου οργανώνει σειρά δράσεων για παιδιά με χειροτεχνίες και παιχνίδια, και μας θυμίζει ότι η αλληλεγγύη και η υποστήριξη των ασθενέστερων είναι ο καλύτερος τρόπος για να γιορτάσουμε. 28 Δεκεμβρίου │ 11:30 │ Εργαστήριο για παιδιά, «Η επιστήμη των Χριστουγέννων», με την ΑΜΚΕ «ANASSA», στην παιδική βιβλιοθήκη «Μίμης Βασιλόπουλος». Για παιδιά  9-12 ετών. 29 Δεκεμβρίου │ 11:30 │ Εργαστήριο για παιδιά,  «Γιορτινά με όλο τον κόσμο στο τραπέζι μας», με την ΑΜΚΕ «ANASSA», στην παιδική βιβλιοθήκη «Μίμης Βασιλόπουλος». Για παιδιά  6-9 ετών. 30 Δεκεμβρίου │ 18:00 │ Πάρκο Συνοικισμού - «Νταν το Ξωτικό», παράσταση για παιδιά. 31 Δεκεμβρίου │ 18:00 │ Πάρκο Φοτ - «Circus &amp;amp; Fire Show», παράσταση για παιδιά. 7 Ιανουαρίου │ 12:00 │ Κεντρική Πλατεία - «Νταν το Ξωτικό», παράσταση για παιδιά.   Χριστουγεννιάτικο Bazaar στο Ίδρυμα Ζήση Από τις 28 Νοεμβρίου έως τις 22 Δεκεμβρίου, στο Ίδρυμα Ζήση πραγματοποιείται, με την υποστήριξη του Δήμου Χαλανδρίου, Bazaar, τα έσοδα του οποίου θα διατεθούν στον Σύλλογο Φίλων των Ζώων Χαλανδρίου.   Δήλωση συμμετοχής στα εργαστήρια της Παιδικής Βιβλιοθήκης «Μίμης Βασιλόπουλος» Τα εικαστικά και μουσικοθεατρικά εργαστήρια που οργανώνει η παιδική βιβλιοθήκη «Μίμης Βασιλόπουλος» προσφέρονται δωρεάν, όπως και όλες οι εκδηλώσεις του Δήμου άλλωστε, απαιτείται όμως δήλωση συμμετοχής στο τηλ. 210-6801654. Επίσης, στην Παιδική Βιβλιοθήκη του Δήμου Χαλανδρίου υλοποιείται η δράση «Χριστούγεννα στην Παιδική Βιβλιοθήκη με το σχολείο μου», όπου σε συνεννόηση με τα σχολεία της πόλης γίνεται ανάγνωση χριστουγεννιάτικων παραμυθιών.   Αφιερωμένο στο ευρωπαϊκό πρόγραμμα Cultural Hidrant, το ημερολόγιο του 2023 Τέλος, ο Δήμος Χαλανδρίου εκδίδει ένα ξεχωριστό ημερολόγιο για το 2023, το οποίο είναι αφιερωμένο στο ευρωπαϊκό πρόγραμμα Cultural Hidrant και στο όραμα ανάδειξης και επαναξιοποίησης του ρωμαϊκού Αδριάνειου Υδραγωγείου.   Σέργιος Γκάκας, αντιδήμαρχος Πολιτισμού: «Να γίνει η γιορτή  αντίσταση στο ζόφο των ημερών» «Με μια σειρά παραστάσεων, συναυλιών και εργαστηρίων που προσφέρονται δωρεάν, προσπαθούμε να δώσουμε στους συμπολίτες μας τη δυνατότητα να αισθανθούν τη γιορτή ως τρόπο αντίστασης στο ζοφερό περιβάλλον, που διαμορφώνουν από τη μια οι άθλιες οικονομικές συνθήκες και από την άλλη η τρομακτική έξαρση της βίας. Μακάρι να γίνει η γιορτή, αντίσταση σ&#039; αυτούς που θυσιάζουν τις ανάγκες και τις επιθυμίες μας στους βωμούς του κέρδους», σημείωσε ο αντιδήμαρχος Πολιτισμού Σέργιος Γκάκας.  
