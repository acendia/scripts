Title:
Η εικόνα της Παναγίας Ατταλειώτισσας στον Ι.Ν. Αγίας Άννης Χαλανδρίου
Description:
Την Ιερά Εικόνα της Παναγίας Ατταλειώτισσας, θα υποδεχθεί στις 23 Σεπτεμβρίου 2022 το Χαλάνδρι, έπειτα από πρωτοβουλία που ανέλαβε ο Σύνδεσμος Μικρασιατών Κωνσταντινουπολιτών “Ρίζες” μαζί με τον πατέρα Χρήστο Βαρδαξή. Αναλυτικά το πρόγραμμα: Παρασκευή 23 Σεπτεμβρίου ώρα 7:00 μ.μ.   Υποδοχή της Ιεράς Εικόνος της Υπεραγίας Θεοτόκου της Ατταλειωτίσσης στα Προπύλαια του Ιερού Ναού Αγίας Άννας Χαλανδρίου ώρα 8:30 μ.μ.   Αγρυπνία για την Υποδοχή της Ιεράς Εικόνος της Θεοτόκου και για τη Σύναξη της Παναγίας της Μυρτιδιώτισσας Σάββατο 24 Σεπτεμβρίου ώρα 10:00 π.μ.   Παράκληση της Θεοτόκου ώρα 6:30 μ.μ.   Μέγας Πανηγυρικός Αρχιερατικός Εσπερινός στη μνήμη του Αγίου Ιερομάρτυρος Χρυσοστόμου Σμύρνης και των συν αυτώ Κυριακή 25 Σεπτεμβρίου ώρα 7:00 π.μ.   Όρθρος και πανηγυρική Αρχιερατική Θεία Λειτουργία Μετά το πέρας της Θείας Λειτουργίας θα πραγματοποιηθεί Λιτάνευση των Ιερών Εικόνων της Υπεραγίας Θεοτόκου της Ατταλειωτίσσης και του Αγίου Ιερομάρτυρος Χρυσοστόμου Σμύρνης. Η Λιτανεία θα κάνει στάση στο Μνημείο του Μικρασιατικού Ελληνισμού στη συμβολή των οδών Μικράς Ασίας &amp;amp; Ζαλοκώστα όπου και θα τελεστεί Τρισάγιο υπέρ των προγόνων μας που σφαγιάστηκαν στη Μικρασιατική Καταστροφή. Την Ιερά Λιτανεία καθώς και όλες τις άλλες λατρευτικές εκδηλώσεις, θα πλαισιώσουν μέλη του συλλόγου Μικρασιατών Κωνσταντινουπολιτών “Ρίζες” με παραδοσιακές στολές και παιδιά της Ενορίας, κρατώντας Εικόνες που οι πρόγονοι μας έφεραν, με κίνδυνο της ζωής των από τα Αγιασμένα χώματα της Ιωνίας. Μετά την επιστροφή της Λιτανείας και τη διανομή του Αντίδωρου θα ακολουθήσει στον αύλειο χώρο του Ναού δωρεάν Κεσκέκι και κρασί, με ζωντανή παραδοσιακή μικρασιατική ορχήστρα. Όλη η δαπάνη των εκδηλώσεων είναι προσφορά του Συνδέσμου Μικρασιατών Κωνσταντινουπολιτών “Ρίζες” προς την Ενορία της Αγίας Άννας Χαλανδρίου. Ιστορικά στοιχεία: Οι Χριστιανοί και οι Τούρκοι της Αττάλειας, με ιδιαίτερη ευλάβεια τιμούσαν την Θαυματουργή Εικόνα της Παναγίας της Κύκκου - Τζίγκο Παναγιά, όπως την αποκαλούσαν, με την τοπική προφορά – η οποία είχε τοποθετηθεί σε περίοπτη θέση στον Ναό του Αγίου Νικολάου της Αττάλειας. Είναι πιστό αντίγραφο της Εικόνας της Παναγίας, η οποία φυλάσσεται στην Ιερά Μονή Κύκκου της Κύπρου. Κατά τον διωγμό του 1922, ως πολύτιμο θησαυρό, οι πρόσφυγες, με πολλές προφυλάξεις και πολλή ευλάβεια, την έφεραν μαζί τους στην Ελλάδα, μερίμνησαν για την ανέγερση Ναού προς τιμήν της και έκτοτε έχει αποθησαυριστεί στον Ιερό Ναό Κοιμήσεως της Θεοτόκου Ταύρου.  
