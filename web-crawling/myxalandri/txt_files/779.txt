Title:
Εκδήλωση της ΕΕΔΥΕ για τα 60 χρόνια από τη δολοφονία του Γρηγόρη Λαμπράκη
Description:
Κοινή ανακοίνωση των Επιτροπών Ειρήνης Χαλανδρίου και Αγίας Παρασκευής (μέλη της Ε.Ε.Δ.Υ.Ε.) για την εκδήλωση της Ελληνικής Επιτροπής για τη Διεθνή Ύφεση και Ειρήνη (Ε.Ε.Δ.Υ.Ε.):  Στις 22 Μάη συμπληρώνονται 60 χρόνια από τη μέρα της δολοφονίας του Γρηγόρη Λαμπράκη, γιατρού, βαλκανιονίκη, αγωνιστή της Εθνικής Αντίστασης και Αντιπροέδρου της ΕΕΔΥΕ, στη Θεσσαλονίκη. Ο Γρηγόρης Λαμπράκης δολοφονήθηκε από τους παρακρατικούς μηχανισμούς του επίσημου μετεμφυλιακού κράτους και το Παλάτι, γιατί αγωνιζόταν ενάντια στον ιμπεριαλισμό και τους πολέμους που προκαλεί, για την ειρήνη, τη φιλία και τη συνεργασία των λαών. Οι αγώνες και η θυσία του έχουν συνδεθεί αδιάρρηκτα με τους αγώνες του λαού μας ενάντια στους ιμπεριαλιστικούς πολέμους, για την κοινωνική δικαιοσύνη και την ειρήνη. Σήμερα η μεγαλύτερη τιμή στη μνήμη του είναι η συνέχιση του αγώνα για τα ιδανικά, για τα οποία θυσιάστηκαν αυτός και τόσοι άλλοι αγωνιστές του λαϊκού κινήματος Η ΕΕΔΥΕ τιμώντας τη μνήμη του οργανώνει τη Δευτέρα 22 Μάη στις 6,30μμ εκδήλωση στον τύμβο του Μαραθώνα. Θα ακολουθήσει επίσκεψη στο Μουσείο Μαραθώνιου Δρόμου. Όποιος ενδιαφέρεται για μεταφορά στον τύμβο να επικοινωνήσει με το τηλ. 6937028589 18 Μάη 2023 ΕΠΙΤΡΟΠΗ ΕΙΡΗΝΗΣ ΧΑΛΑΝΔΡΊΟΥ (ΜΕΛΟΣ ΕΛΛΗΝΙΚΗΣ ΕΠΙΤΡΟΠΗΣ ΓΙΑ ΤΗ ΔΙΕΘΝΗ ΥΦΕΣΗ ΚΑΙ ΕΙΡΗΝΗ-Ε.Ε.Δ.Υ.Ε.)ΕΠΙΤΡΟΠΗ ΕΙΡΗΝΗΣ ΑΓΙΑΣ ΠΑΡΑΣΚΕΥΗΣ (ΜΕΛΟΣ ΕΛΛΗΝΙΚΗΣ ΕΠΙΤΡΟΠΗΣ ΓΙΑ ΤΗ ΔΙΕΘΝΗ ΥΦΕΣΗ ΚΑΙ ΕΙΡΗΝΗ-Ε.Ε.Δ.Υ.Ε.)   
