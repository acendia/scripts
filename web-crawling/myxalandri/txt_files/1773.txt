Title:
Πώς ήταν το Χαλάνδρι την &quot;Ημέρα χωρίς Αυτοκίνητο&quot;;
Description:
Ο Δήμος Χαλανδρίου εξέδωσε την ακόλουθη ανακοίνωση σχετικά με την &quot;Ημέρα χωρίς αυτοκίνητο&quot; στο Χαλάνδρι:&amp;nbsp; Το Σάββατο έγινε πραγματικότητα και στο Χαλάνδρι μία δοκιμή: η κυκλοφοριακή οργάνωση του κέντρου της πόλης χωρίς αυτοκίνητο. Από τις 8:00 το πρωί μέχρι τις 16:00 οι δύο κεντρικοί δρόμοι του, η Α. Παπανδρέου από την οδό Καραολή &amp; Δημητρίου μέχρι την πλατεία Δούρου και ο άξονας Βασ. Γεωργίου - Αγ. Παρασκευής από 25ης Μαρτίου ως Αριστοφάνους έμειναν κλειστοί στα ΙΧ. Ταυτόχρονα υπήρξε σύνδεση του κέντρου με την πλατεία με δρομολόγια της δημοτικής συγκοινωνίας. Η εικόνα που είχε το κέντρο αυτή την μέρα και οι όροι με τους οποίους αυτή μπορεί να υλοποιηθεί σε μόνιμη βάση θα αποτελέσει και ένα από τα βασικά ζητήματα που θα εξετάσει το Σχέδιο Βιώσιμης Αστικής Κινητικότητας - ΣΒΑΚ - που θα ξεκινήσει μέσα στον Οκτώβρη να εκπονείται στο Χαλάνδρι. Το σχέδιο θα εξετάσει το πως πρέπει να «κυκλοφορεί» η πόλη, πως πρέπει να οργανώσει τις ανάγκες της (πεζόδρομοι, ποδηλατόδρομοι, ελεγχόμενη στάθμευση, δημιουργία parking, μέσα μαζικής μεταφοράς) ώστε να αντικαταστήσει την σημερινή εικόνα με μία άλλη φιλικότερη στον πεζό, τον ποδηλάτη, τον κάτοικο και τον επιτηδευματία που ζει και εργάζεται σε αυτήν. Θα εξετάσει ένα κέντρο που θα έχει διευρυμένα πεζοδρόμια, ελεγχόμενη στάθμευση, υλοποιημένους χώρους στάθμευσης αυξημένη λειτουργικότητα στις υποδομές του και καλύτερη προσβασιμότητα στις υπηρεσίες του και όπου το αυτοκίνητο δεν θα είναι ο νόμος γύρω από τον οποίο κινούνται όλα. Αυτό είναι κάτι που μπορεί να γίνει και αυτό αποτελεί το καλύτερο συμπέρασμα της ημέρας χωρίς αυτοκίνητο στο Χαλάνδρι. Τέλος αξίζει να σημειωθεί ότι παρά τα όσα λέγονταν η διαχείριση του κλεισίματος υπήρξε πολύ ομαλή χωρίς τις συγκρούσεις που πολλές φορές προκύπτουν σε αντίστοιχες προσπάθειες χάρη στην συνεργασία του εμπορικού κόσμου και τις πρόνοιες στην οργάνωση του κίνησης πέριξ του κέντρου που σχεδίασαν ο συγκοινωνιολόγος του δήμου κος Γ. Ανδρεδάκης με τον σύμβουλο μελετητή κο Θ. Μαυρογιώργη και υλοποίησε το τμήμα αυτεπιστασίας της Τεχνικής Υπηρεσίας. &amp;nbsp;
