Title:
Με δύο όψεις, η νέα εβδομάδα, στο Χαλάνδρι
Description:
Με το Μελτέμι να επικρατεί, ξεκίνησε η νέα εβδομάδα, στο Χαλάνδρι διώχνοντας τη σκόνη, περιορίζοντας την υγρασία και χαρίζοντας διαύγεια στον Αττικό ορίζοντα. Οι ήπιες καλοκαιρινές συνθήκες προβλέπεται να συνεχιστούν μέχρι και την Τετάρτη, με την ηλιοφάνεια να κυριαρχεί, τη θερμοκρασία να κυμαίνεται σε σχετικά υψηλά επίπεδα, προσεγγίζοντας τους 30°C, και το Μελτέμι, να διατηρείται με μέτρια ένταση, μέχρι τις απογευματινές ώρες της Τρίτης, διατηρώντας την υγρασία σε χαμηλά επίπεδα. Από την Πέμπτη, αναμένεται μεταβολή του καιρού με κύριο χαρακτηριστικό την επικράτηση ασταθών συνθηκών που θα ευνοήσουν την ανάπτυξη νεφώσεων κατά τη διάρκεια των μεσημεριανών και απογευματινών ωρών, οι οποίες ενδέχεται να δώσουν μπόρες και καταιγίδες. Από την Παρασκευή, ο καιρός προβλέπεται να γίνει αρκετά άστατος καθ&#039; όλη τη διάρκεια της ημέρας, με την ήλιο να εναλλάσσεται με συννεφιά η οποία ενδέχεται να δίνει παροδικές βροχές ή/και καταιγίδες ενώ παράλληλα θα επικρατήσουν βόρειοι άνεμοι και η θερμοκρασία θα σημειώσει πτώση. Οι ασταθείς και αρκετά δροσερές συνθήκες προβλέπεται να διατηρηθούν για αρκετές ημέρες και σύμφωνα με τα τωρινά στοιχεία, το τριήμερο του Αγίου Πνεύματος θα χαρακτηρίζεται από μεγάλα διαστήματα συννεφιάς, ενισχυμένους βοριάδες και σχετικά χαμηλές θερμοκρασίες, ενώ είναι πιθανό οι πολύ ενισχυμένοι άνεμοι να δημιουργήσουν επιπλοκές και στις θαλάσσιες συγκοινωνίες δυσκολεύοντας τις εξόδους των εκδρομέων. Καλή εβδομάδα!&amp;nbsp; Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
