Title:
“Το Κυνήγι της Σμαραγδένιας Πάπιας”: Ένα old-time classic παιχνίδι μυστηρίου ζωντανεύει στη Ρεματιά Χαλανδρίου
Description:
Ἐν Ἀθήναις, Μάϊος 1905 «Ἡ μυστηριώδης ἐξαφάνισις τῆς Σμαραγδένιας Πάπιας, μιας πολύτιμης καρφίτσας, ἀναστάτωσε τὴν ἡσυχία τοῦ Κῆπου. Οἱ φύλακες ἀπέκλεισαν τὸν χῶρον καὶ ὅλοι ὅσοι ἧσαν παρόντες στὸ συμβάν θὰ παραμείνουν ἐκεί μέχρι νὰ διαλευκανθεῖ ἡ ὑπόθεσις. Οἱ παίκτες ἀναλαμβάνουν τὸν ρόλο ντετέκτιβ, ἀνακρίνουν καὶ παρατηροῦν τοὺς ὑπόπτους εἰς τὴν ἀναζήτησιν τῆς ἀλήθειας. Ποιὰ λεπτομέρεια θὰ προδώσει τὸν ἔνοχο;» Το μυστήριο θα πλανάται πάνω από τη Ρεματιά Χαλανδρίου την Κυριακή 8 Μαΐου 2022 από τις 10:00 το πρωί μέχρι τις 2:00 το μεσημέρι, όπου και θα στηθεί η πολύχρωμη γιορτή. Οι επίδοξοι ερευνητές θα κληθούν να σκεφτούν συνδυαστικά και να ψηφίσουν τον δράστη της κλοπής της «Σμαραγδένιας Πάπιας», κάτι διόλου εύκολο, καθώς και οι 8 ύποπτοι (ηθοποιοί) έχουν ένοχα μυστικά, που μόνο ένα έμπειρο μάτι μπορεί να αποκαλύψει. Καθώς δεν αρκεί μόνο η ανάκριση, οι παίκτες θα παραλάβουν το καρνέ ερευνητή για να κρατούν σημειώσεις, σχετικά με τις κινήσεις, τα αντικείμενα και τα χαρακτηριστικά των υπόπτων. Τέλος, η Κυριακάτικη εφημερίδα θα τους τροφοδοτήσει με τις πληροφορίες - κλειδιά για να φτάσουν σε ασφαλές συμπέρασμα. Το παιχνίδι απευθύνεται μόνο σε ενήλικες και παιδιά από 9+ ετών με καθοδήγηση από ενήλικα και έχει διάρκεια περίπου 1,5 ώρα. Οι ομάδες που θα μαντέψουν σωστά θα συμμετέχουν σε κλήρωση και θα ανταμειφθούν για τις ικανότητές τους με πλούσια δώρα. Με περιορισμένο αριθμό συμμετοχών για την αποφυγή συνωστισμού, συστήνεται να κάνετε την κράτησή σας έγκαιρα. Αιτήσεις Συμμετοχής: https://forms.gle/K6YPwL3AgrK4ddaq7 Κόστος Συμμετοχής: 15€/παίκτης  Website: www.theacropolistreasurehunt.com/duck Ιντιάνα Τζόουνς όλου του Χαλανδρίου ενωθείτε!    
