Title:
Συνάντηση Μάνου Κρανίδη με τον Εμπορικό Σύλλογο Χαλανδρίου &quot;ΦΛΥΑ&quot;
Description:
ΔΕΛΤΙΟ ΤΥΠΟΥ Συνάντηση με το Δ.Σ. του Εμπορικού Συλλόγου Χαλανδρίου “ΦΛΥΑ” πραγματοποίησε ο υποψήφιος Δήμαρχος Μάνος Κρανίδης, συνοδευόμενος από τη Δήμητρα Θέου, Ταμία του Συλλόγου και υποψήφια δημοτική σύμβουλο με την Κίνηση Πολιτών &quot;Χαλάνδρι Ορίζοντας 2023&quot;. Εκ μέρους του προέδρου του Συλλόγου κ. Χρήστου Ευαγγέλου υπήρξε διεξοδική ενημέρωση για το σύνολο των προβλημάτων που αντιμετωπίζουν οι έμποροι της πόλης μας καθώς και των αιτημάτων που επιθυμούν να υλοποιηθούν από τη νέα Δημοτική Αρχή. Η σημερινή άναρχη κατάσταση στο εμπορικό κέντρο της πόλης μας, η απουσία ενός συγκροτημένου σχεδίου προσέλκυσης επισκεψιμότητας και η παρατεταμένη αδυναμία ουσιαστικής συγκοινωνιακής σύνδεσης με τους σταθμούς ΜΕΤΡΟ και τις γειτονιές της πόλης είναι καταστάσεις που συμπιέζουν προς τα κάτω την εμπορική δραστηριότητα. Από την πλευρά του ο Μάνος Κρανίδης παρουσίασε τις προγραμματικές προτάσεις -άμεσης και μεσοπρόθεσμης απόδοσης- για την τόνωση της εμπορικής κίνησης στο Χαλάνδρι, δίνοντας έμφαση στη στέρεη οικοδόμηση σχέσης ουσιαστικής συνεργασίας με τον Εμπορικό Σύλλογο καθώς και ευρύτερα, με Συλλόγους και Σωματεία ουσιαστικής συνεισφοράς στην κοινωνική και οικονομική ζωή του Χαλανδρίου. Τελειώνοντας παρουσίασε την πρόταση του Συνδυασμού μας για δημιουργία μίας καινοτόμου πλατφόρμας που θα διασυνδέει άνεργους, επιχειρήσεις και θέσεις εργασίας. ΟΙ ιδέες είναι υλοποιήσιμες όταν υπάρχει πίστη στο πλάνο και σύνθεση ουσιαστικών απόψεων. Είμαστε δίπλα στους εμπόρους του Χαλανδρίου! &amp;nbsp;
