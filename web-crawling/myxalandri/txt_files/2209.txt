Title:
Μάνος Κρανίδης: Το Χαλάνδρι να γίνει κορυφαίος Δήμος σε ποιότητα ζωής
Description:
Συνέντευξη του υποψήφιου δημάρχου Χαλανδρίου Μάνου Κρανίδη στα Παραπολιτικά: Στο προσκήνιο οι υποδομές, οι ξεχασμένες γειτονιές και η καθημερινότητα Εκτενή ραδιοφωνική συνέντευξη παραχώρησε στα Παραπολιτικά 90,1 FM ο επικεφαλής της Κίνησης Πολιτών “Χαλάνδρι Ορίζοντας 2023” και υποψήφιος δήμαρχος Χαλανδρίου Μάνου Κρανίδης. Μιλώντας στην εκπομπή “Εμείς οι Έλληνες” του εκλεκτού δημοσιογράφου Λάμπρου Καλαρρύτη έδωσε το προσωπικό του στίγμα σε σχέση με την agenda πόλης που οραματίζεται για το Χαλάνδρι. Ξεκινώντας, επανέλαβε τη πρόταση για παραχώρηση των “αγνώστου ιδιοκτήτη” ακινήτων στους ΟΤΑ, ώστε οργανωμένα και βάσει προδιαγραφών να αξιοποιηθούν ως εργαλεία κοινωνικής πολιτικής. Στη συνέχεια, αναφέρθηκε στα θέματα υποδομών και ασφάλειας της πόλης περιγράφοντας ειδικότερα την πλημμέλεια φωτισμού της πόλης του Χαλανδρίου, ενώ παρουσίασε την κεντρική ιδέα ενός νέου σχεδίου αντικατάστασης του δημοτικού φωτισμού, με έμφαση στις νέες τεχνολογίες (π.χ. LED), ώστε να προσφέρεται στους πολίτες μέγιστη δυνατή ορατότητα και πλήρης φωτισμός για την ασφάλεια στους δρόμους. Τόνισε δε, ότι η υλοποίηση αυτού του σχεδίου δεν περιλαμβάνει κανένα επιπλέον κόστος για τους πολίτες ενώ τα έσοδα που θα προκύψουν από την μεγάλη εξοικονόμηση για τον Δήμο, θα χρησιμοποιηθούν άμεσα για την ενίσχυση των αυξημένων αναγκών άλλων υποδομών (π.χ. πεζοδρόμια, ενεργειακή αναβάθμιση σχολικών μονάδων). Ιδιαίτερη βαρύτητα έδωσε στη μεγάλη ανάγκη βελτίωσης της καθημερινής ζωής των ξεχασμένων γειτονιών της πόλης με έμφαση στις υποδομές (πάρκα, πράσινο, πρόσβαση στην πόλη, κλπ), την τοπική εμπορική δραστηριότητα και την εκ νέου ενδυνάμωση της κοινωνικής ζωής μέσα σε αυτές. Κλείνοντας, περιέγραψε το όραμα διακυβέρνησης της πόλης μέχρι το 2023, στο οποίο ο δήμαρχος και η νέα δημοτική Αρχή θα πρέπει, επιτέλους, να είναι καθημερινά στις γειτονιές ώστε να εμπεδωθεί σε πραγματική βάση η σχέση εμπιστοσύνης με τους πολίτες. Έτσι θα είναι δυνατό να λειτουργήσουν ως πολλαπλασιαστές/επιταχυντές έργων και δράσεων καθημερινότητας, με τελικό σκοπό το Χαλάνδρι να γίνει κορυφαίος Δήμος σε ποιότητα ζωής. &amp;nbsp;
