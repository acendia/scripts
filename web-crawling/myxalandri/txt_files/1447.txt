Title:
Eισβολή σε σπίτι ηλικιωμένης στο Χαλάνδρι - Άρπαξαν χρήματα και κοσμήματα
Description:
Μια ληστεία με θύμα μια ηλικιωμένη στο Χαλάνδρι αποκαλύφθηκε σήμερα το πρωί. Σύμφωνα με τα πρώτα στοιχεία από την αστυνομία, μια 68χρονη γυναίκα τα ξημερώματα της Δευτέρας έπεσε θύμα ληστείας μέσα στο σπίτι της, το οποίο βρίσκεται στον πρώτο όροφο διπλοκατοικίας. Το θύμα της ληστείας, όπως αποκάλυψε, είδε δύο άντρες να εισβάλουν στο σπίτι της και να την ακινητοποιούν. Αφού της έδεσαν τα χέρια με αλυσίδα, έμειναν για αρκετή ώρα στο σπίτι, το οποίο το έκαναν «φύλλο και φτερό». Αποχωρώντας από την οικία οι δύο κακοποιοί πήραν μαζί τους χρήματα, κοσμήματα και τα κλειδιά από το Ι.Χ. αυτοκίνητό της. Παρά την περιπέτεια που πέρασε η 68χρονη είναι καλά στην υγεία της και δεν χρειάστηκε να μεταφερθεί στο νοσοκομείο. https://www.youtube.com/watch?v=x8mZzjWQ0Co Πηγή: www.ertnews.gr  
