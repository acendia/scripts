Title:
“Χαλάνδρι Ορίζοντας 2023”: Επίσκεψη Μάνου Κρανίδη στο 3ο Λύκειο-Γυμνάσιο και 5ο Λύκειο Χαλανδρίου
Description:
Επίσκεψη στις σχολικές μονάδες του 3ου Λυκείου-Γυμνασίου και 5ου Λυκείου Χαλανδρίου πραγματοποίησε ο επικεφαλής της δημοτικής παράταξης “Χαλάνδρι Ορίζοντας 2023”, Μάνος Κρανίδης. Αναλυτικά η ανακοίνωση:  Στο πλαίσιο των τακτικών επισκέψεων της δημοτικής μας ομάδας στα σχολικά κτίρια, πρόσφατα επισκεφθήκαμε το 3ο Λύκειο-Γυμνάσιο και 5ο Λύκειο Χαλανδρίου που είχαμε εποικοδομητικές συναντήσεις με τους αξιότιμους Διευθυντές των Λυκείων, κ. Γεωργόπουλο και κα. Γλάστρα αντίστοιχα και εκπαιδευτικό προσωπικό. Θεωρούμε θετικό το γεγονός ότι προχωράνε οι απαιτούμενες παρεμβάσεις σχετικά με σημαντικά τεχνικά ζητήματα ασφαλείας και υγιεινής που αναδείχθηκαν στις 2 σχολικές μονάδες το προηγούμενο διάστημα. Όμως ειδικά το ζήτημα κτιριακής ασφαλείας στο 3ο Γυμνάσιο οφείλει άμεσα να ξεκινήσει και να ολοκληρωθεί. Παράλληλα παραμένουν παραλείψεις τόσο σχετικά με την αποκατάσταση της ετοιμόρροπης ερειπωμένης κτιριακής κατάστασης του όμορου διατηρητέου μνημείου βιομηχανικού κτιρίου Σαπωνοποιείο Ζερβού στο χώρο του 3ου Λυκείου, όσο και της ανάγκης λειτουργίας του ανελκυστήρα και εφαρμογής σωστής υγρομόνωσης και χρωματισμών στο 5ο Λύκειο. Και οι δύο σημαντικές παραλείψεις πρέπει άμεσα να αντιμετωπιστούν. Η επί 8ετία διοίκηση του Δήμου έχει αδρανήσει για τα ανωτέρω ζητήματα και οφείλει, έστω και τώρα, να προβεί στις δέουσες ενέργειες. Η Δημοτική μας παράταξη έχει ως πρώτη προτεραιότητα στο πρόγραμμα δράσης μας, τόσο τα θέματα σύγχρονης κτιριακής ετοιμότητας και στατικής αντοχής των σχολικών μονάδων όσο και της αποκατάστασης και αξιοποίησης των διατηρητέων μνημείων της πόλης. Είμαστε σταθερά και ουσιαστικά στο πλευρό γονιών, εκπαιδευτικών, μαθητών με σκοπό την υλοποίηση των κρίσιμων τεχνικών παρεμβάσεων και νέων υποδομών που απαιτούνται στις σχολικές μονάδες. Σκοπός μας να αποκτήσουν τα παιδιά μας το σύγχρονο σχολικό περιβάλλον που τους αξίζει, πέρα από τις δράσεις αυτόματου πιλότου και εύκολου εντυπωσιασμού αλλά και λογικές θεαθήναι και αποδοκιμασμένων νοοτροπιών του παρελθόντος. Το μέλλον μπορεί να έχει ένα Ορίζοντα με καλύτερη προοπτική για το Χαλάνδρι μας. Μάνος ΚρανίδηςΔημοτικός Σύμβουλος, Επικεφαλής “Χαλάνδρι Ορίζοντας 2023”Υποψήφιος Δήμαρχος  
