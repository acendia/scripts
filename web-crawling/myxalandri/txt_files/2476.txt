Title:
Συλλογή 26 τόνων χρησιμοποιημένων βιβλίων από σχολεία του Χαλανδρίου
Description:
Στο πλαίσιο ευαισθητοποίησης των μαθητών σε θέματα ανακύκλωσης μετά από προσωπική επικοινωνία με τους διευθυντές 10 σχολείων, το τμήμα ανακύκλωσης του Δήμου Χαλανδρίου, ξεκίνησε από το 2018 ένα νέο πρόγραμμα συλλογής χρησιμοποιημένων σχολικών βιβλίων. Το αποτέλεσμα είναι πολύ ενθαρρυντικό καθώς ο Δήμος κατάφερε να συλλέξει 26 τόνους χαρτιού (βιβλία) τα οποία μετέφερε προς ανακύκλωση. Ως ανταπόδοση στα σχολεία που συμμετείχαν, διένειμε αναλογικά κούτες φωτοτυπικού χαρτιού Α4, οι οποίες καλύπτουν (σε κάποια σχολεία) το σύνολο των αναγκών της επόμενης σχολικής χρονιάς. Ο Δήμος Χαλανδρίου αναφέρει στην ανακοίνωσή του: «Από την επικοινωνία μας με τα σχολεία διαπιστώσαμε ότι, σε κάποια από αυτά το έργο που παράγεται πάνω στην ανακύκλωση από τους εκπαιδευτικούς χρήζει ενθάρρυνσης &amp; επιβράβευσης. Μετά τη μεγάλη ανταπόκριση, σχεδιάζουμε στο ξεκίνημα της επόμενης σχολικής χρονιάς, να οργανώσουμε ακόμη καλύτερα τη συλλογή των χρησιμοποιημένων βιβλίων γενικά (όχι μόνο σχολικών), και προτείνουμε τη διοργάνωση ημερίδας όπου τα σχολεία θα παρουσιάσουν το έργο τους στην ανακύκλωση, με γιορτή επιβράβευσης των σχολείων που ήδη συμμετείχαν φέτος, με διανομή HY (που θα πάρουμε από την εταιρεία με την οποία συνεργαζόμαστε για την ανακύκλωση ΑΗΗΕ) και την τοποθέτηση οικιακών κομποστοποιητών». &amp;nbsp;
