Title:
Ο Παναγιώτης Βάσιος στηρίζει τον Γιώργο Κουράση
Description:
Ανακοίνωση του κ. Παναγιώτη Βάσιου, επικεφαλής του συνδυασμού &quot;Χαλάνδρι Απόφαση Ευθύνης&quot;:&amp;nbsp; Αγαπητές φίλες και φίλοι, Θα θέλαμε να ευχαριστήσουμε τους πολίτες του Χαλανδρίου που μας τίμησαν με την εμπιστοσύνη και την ψήφο τους στις δημοτικές εκλογές της 26ης Μαΐου. Στο νέο δημοτικό συμβούλιο ο συνδυασμός μας θα συμμετέχει με δύο δημοτικούς συμβούλους και όπως πάντα έτσι και τώρα θα προσπαθήσουμε με λόγο νηφάλιο και εποικοδομητικό να συμβάλουμε στην επίλυση των μεγάλων προβλημάτων της πόλης. Θα ήθελα και προσωπικά να ευχαριστήσω θερμά όλους τους υποψηφίους δημοτικούς συμβούλους και τις οικογένειές τους για την εμπιστοσύνη τους στο πρόσωπό μου, την θετική τους ενέργεια και τον μεγάλο, καθαρό και έντιμο αγώνα που δώσαμε όλοι μαζί ως μια ενωμένη και δυνατή ομάδα. Η απόφασή μου για την κάθοδο μου ως υποψηφίου δημάρχου στο Χαλάνδρι έγινε μετά τη διαπίστωση ότι η πόλη μας χρειάζεται μια νέα πορεία για να αντιμετωπίσει τα σημερινά αδιέξοδα. Η νέα πορεία για το Χαλάνδρι παραμένει το διακύβευμα των εκλογών στις 2 Ιουνίου. Οι αδιέξοδες επιλογές της τελευταίας περιόδου δεν μπορούν να δώσουν το όραμα και τις λύσεις που επιζητούν οι πολίτες. Την επόμενη μέρα των εκλογών το Χαλάνδρι πρέπει να αποκτήσει μια διοίκηση η οποία με συναινετική διάθεση και χωρίς δογματισμούς θα εφαρμόσει ένα πρόγραμμα συμβατό με τις ευρωπαϊκές και διεθνείς πρακτικές. Πιστεύουμε ότι ο Γιώργος Κουράσης θα κινηθεί σε αυτή την κατεύθυνση και για αυτό έχει την στήριξή μας. Παναγιώτης Βάσιος &amp;nbsp;
