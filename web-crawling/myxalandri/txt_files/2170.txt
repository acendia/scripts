Title:
Συνάντηση του μητροπολίτη Γαβριήλ με την αντιπεριφερειάρχη Σοφία Κορωναίου
Description:
Συνάντηση με τον Σεβασμιότατο Μητροπολίτη Νέας Ιωνίας και Φιλαδελφείας κ. Γαβριήλ είχε την Τετάρτη 6 Μαρτίου 2019, η Αντιπεριφερειάρχης Βορείου Τομέα Αθηνών, κ. Σοφία Κορωναίου. Η συνάντηση με τον Σεβασμιότατο πραγματοποιήθηκε σε εξαιρετικό κλίμα με την Αντιπεριφερειάρχη να εξάρει το σημαντικό πνευματικό, κοινωνικό και φιλανθρωπικό έργο του Μητροπολίτη κ. Γαβριήλ, μέσω του δικτύου αλληλεγγύης και προνοιακών δομών που έχει αναπτύξει στην περιφέρεια της Ι.Μ. Ν. Φιλαδέλφειας-Ν. Ιωνίας. Οι δυο μεριές συμφώνησαν και σε μετέπειτα συνεργασίες πάνω σε κοινωνικά και πολιτιστικά δρώμενα. Συζητήθηκε, τέλος, διεξοδικά το μεγάλο έργο της κατασκευής του «Ιωνικού Κέντρου» μια πρωτοβουλία της Ιεράς Μητρόπολης Ν. Φιλαδέλφειας-Ν. Ιωνίας, στο πλαίσιο του οποίου εντάσσεται -με την συγχρηματοδότηση της Περιφέρειας Αττικής- η δημιουργία χώρου πρασίνου και αναψυχής, καθώς επίσης υπόγειου χώρου στάθμευσης. Αμέσως μετά η κ. Κορωναίου μαζί με τον Σεβασμιότατο και τον Δήμαρχο Ν. Ιωνίας, κ. Ηρακλή Γκότση πραγματοποίησαν αυτοψία στον χώρο. &amp;nbsp;
