Title:
Ευρεία νίκη της ΑΕ Χαλανδρίου απέναντι στον Άτταλο Ν. Φιλαδέλφειας
Description:
ΑΕ Χαλανδρίου – Άτταλος Ν. Φιλαδέλφειας 4-0 Την πορεία της προς το πρωτάθλημα συνέχισε η ομάδα της Αθλητικής Ένωσης Χαλανδρίου πετυχαίνοντας μια ευρεία νίκη με 4-0 απέναντι στον Άτταλο Ν. Φιλαδέλφειας. Παίζοντας κατά διαστήματα κυριαρχικό ποδόσφαιρο η ομάδα του Σταύρου Αμανατίδη -χωρίς τον Σταύρο Αμανατίδη στον πάγκο της- και με πολλά νέα παιδιά στη σύνθεσή της, δεν δυσκολεύτηκε να κερδίσει το ματς ιδίως μετά το πρώτο γκολ που πέτυχε ο Αστέρης Καλιαμπάκας στο 50′. Τα υπόλοιπα γκολ πέτυχαν οι Σπύρος Τρυφιάτης με κοντινό αριστερό σουτ στο 61′, ο Βαγγέλης Μανουσάκης στο 69′ με εύστοχη εκτέλεση πέναλτι και στο 90+3 ο Νίκος Βλάχος με ωραίο σουτ έξω από την περιοχή. Το ντεμπούτο του έκανε το τελευταίο μεταγραφικό απόκτημα της ομάδας ο 20χρονος Χρήστος Παπαθανάσης που αγωνίζεται στη θέση του αριστερού μπακ. Τον καλωσορίζουμε και του ευχόμαστε καλή αρχή με υγεία και πολλές επιτυχίες!!! Συγχαρητήρια σε όλους!!! Συνεχίζουμε δυνατά!!! Ευχαριστούμε θερμά τον κόσμο που βρέθηκε στο γήπεδο και στήριξε την ομάδα &amp;amp; τα παιδιά μας και κυρίως τους μικρούς μας αθλητές που συνόδευσαν τους ποδοσφαιριστές κατά την είσοδό τους στον αγωνιστικό χώρο. ΑΕ Χαλανδρίου (Σταύρος Αμανατίδης): Γιάννης Μυλωνάς, Δημήτρης Κορωναίος, Νίκος Βλάχος, Βαγγέλης Μανουσάκης (70′ Παναγιώτης Ντούλε), Γιώργος Ντζαβίδας, Διονύσης Πάζας (82′ Πρόδρομος Βλάμης), Σπύρος Τρυφιάτης (70′ Κααν Αζάλ), Παντελής Μπράχος (76′ Γιώργος Κοντοές), Αστέριος Καλιαμπάκας, Αχιλλέας Κατσιούλης, Γιάννης Αλεξανδράκης (76′ Χρήστος Παπαθανάσης) Επόμενος αγώνας εκτός έδρας με την Άμιλλα Περιστερίου. Highlights: https://www.youtube.com/watch?v=zSF7te4Yebs Η ΑΝΟΧΗ ΣΤΗ ΒΙΑ ΕΙΝΑΙ ΣΥΝΕΝΟΧΗ Κάποιοι δεν έγραψαν, κάποιοι δεν είδαν, κάποιοι δεν άκουσαν τι έγινε το περασμένο Σάββατο στον Άγιο Θωμά. Κάποιοι είδαν &amp;amp; έγραψαν τη ρίψη μόνο 2 μπουκαλιών. Το μόνο σίγουρο είναι ότι κάποιοι δεν ήθελαν να γράψουν, δεν ήθελαν να δουν, δεν ήθελαν ακούσουν, παρότι το βίντεο τα έχει καταγράψει όλα. Κάπως έτσι οι 12 κατηγορούμενοι στη δίκη του Αλκή Καμπανού δεν είδαν, δεν άκουσαν, δεν ξέρουν πως έγινε το κακό. Η ΑΕ Χαλανδρίου &amp;amp; είδε &amp;amp; άκουσε &amp;amp; έγραψε τι πέρασαν φίλαθλοι, γονείς &amp;amp; παιδιά το περασμένο Σάββατο. Και επειδή η ανοχή είναι συνενοχή, θα επιμείνουμε να καταδικάζουμε τη βία στα γήπεδα. Γιατί μας αρέσει το γήπεδο &amp;amp; θέλουμε να πηγαίνουμε με τα παιδία μας. Αυτά τα παιδιά που σήμερα συνόδεψαν την ομάδα κρατώντας ένα πανό με μήνυμα κατά της βίας: “ΠΟΤΕ ΞΑΝΑ. ΌΧΙ ΑΛΛΟΣ ΑΛΚΗΣ”. Πηγή: www.halandrifc.gr  
