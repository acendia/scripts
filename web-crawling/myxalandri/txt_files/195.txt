Title:
“Τα ερείπια των Αθηνών - Η Ιστορία ως θέαμα”: Ένα πολιτικό δρώμενο στο Θέατρο Ρεματιάς
Description:
Το πολιτικό δρώμενο “Τα ερείπια των Αθηνών - Η Ιστορία ως θέαμα”, εμπνευσμένο από το βιβλίο του Τάκη Σιμώτα «Η Ιστορία ως θέαμα και ως όργανο πολιτικού προσανατολισμού» -που βασίζεται σε κείμενα του Ηροδότου, του Ξενοφώντα και του Θουκυδίδη- σε σκηνοθεσία Σπύρου Βραχωρίτη, φιλοξενεί το Φεστιβάλ Ρεματιάς 2022 - Νύχτες Αλληλεγγύης, το Σάββατο 24 Σεπτεμβρίου (ύστερα από αναβολή της εκδήλωσης κατά μία ημέρα, λόγω μετεωρολογικής πρόγνωσης για έντονες βροχοπτώσεις την αρχικά προγραμματισμένη ημερομηνία). Σχετικά με την εκδήλωση, ο σκηνοθέτης σημειώνει: «Το Δρώμενο αναφέρεται στη Δίκη, καταδίκη και φρικώδη εκτέλεση του Θηραμένη, μιας προσωπικότητας που εδέσποζε στην πολιτική και στρατιωτική ζωή της Αθήνας του τέλους του Χρυσού Αιώνα. Με πρόλογο και επίλογο η Δίκη-παρωδία παρουσιάζεται ως ένα είδος requiem της “Αθηναίων Πολιτείας” με παράλληλες οπτικές αναφορές στον 20ο αιώνα». Ομάδα εργασίας: Σπύρος Βραχωρίτης - σκηνοθέτης, Χριστιάνα Καραμανίδου - ηθοποιός, Ευάγγελος Χρήστου - ηθοποιός. Σε συνεργασία με τον Αλέξανδρο Νταβρή - ηθοποιό και τη σκηνογράφο ενδυματολόγο - Σάντρα Στεφανίδου. Ελεύθερη είσοδος μόνο με δελτίο εισόδου από το viva.grΏρα έναρξης: 9:00 μ.μ. Ισχυρή σύσταση για χρήση μάσκας Ευριπίδειο Θέατρο ΡεματιάςΠεζόδρομος Προφήτη Ηλία, Πολύδροσο Χαλανδρίου Αντί εισιτηρίου στις παραστάσεις με ελεύθερη είσοδο, προαιρετική συνεισφορά σε τρόφιμα, φάρμακα και άλλα είδη πρώτης ανάγκης για τους πρόσφυγες και τις κοινωνικές δομές της πόλης.  Φεστιβάλ Ρεματιάς 2022 (συνοπτικό πρόγραμμα) ΣΕΠΤΕΜΒΡΙΟΣ  ΤΕΤΑΡΤΗ 21 Ακούω ήχον κώδωνος * Θεατρική σύνθεση από έργα του Μποστ επιμελημένα από τον Θανάση Παπαγεωργίου. Από το ιστορικό Θέατρο ΣΤΟΑ με αφορμή τη συμπλήρωση 50 χρόνων λειτουργίας του. Με τον Θανάση Παπαγεωργίου, τη Λήδα Πρωτοψάλτη κ.ά. Συμμετέχει ο Διονύσης Τσακνής.   ΣΑΒΒΑΤΟ 24 Τα ερείπια των Αθηνών Από το ομότιτλο βιβλίο του Τάκη Σιμώτα «Η ιστορία ως θέαμα και ως όργανο πολιτικού προσανατολισμού». Σκηνοθεσία: Σπύρος Βραχωρίτης.   ΔΕΥΤΕΡΑ 26 Jurassic Adventures * Διαδραστική παράσταση για παιδιά και ενήλικες σε έναν προϊστορικό κόσμο δεινοσαύρων.   * Οι εκδηλώσεις με αστερίσκο έχουν εισιτήριο που καθορίζει η αντίστοιχη παραγωγή.  
