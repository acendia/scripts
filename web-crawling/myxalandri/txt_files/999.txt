Title:
Χαλάνδρι: Παρουσιάστηκαν οι προγραμματικές θέσεις του ΣΥΡΙΖΑ-ΠΣ για την Παιδεία
Description:
Ανακοίνωση της ΟΜ Χαλανδρίου ΣΥΡΙΖΑ-ΠΣ για την εκδήλωση με θέμα «Παιδεία: Η κατάσταση σήμερα και οι προτάσεις του ΣΥΡΙΖΑ ΠΣ για μια πραγματική Δημόσια Παιδεία για όλους»: Κυριακή 19/2 στον κινηματογράφο «ΑΘΗΝΑ», Σολωμού 18 στο Χαλάνδρι έγινε η θεματική εκδήλωση για την Παιδεία, της Οργάνωσης Μελών Χαλανδρίου του ΣΥΡΙΖΑ ΠΣ, με την συμμετοχή πλήθους συντρόφων, φίλων και θεσμικών φορέων καθώς και της νεολαίας. Εισηγητές ήταν ο Νίκος Φίλης, βουλευτής του ΣΥΡΙΖΑ ΠΣ, τομεάρχης παιδείας και πρώην υπουργός παιδείας και η Πατρίτσια Κυπριανίδου ερευνήτρια στο Δημόκριτο, πρώην ΓΓ Έρευνας και Τεχνολογίας που παρουσίασαν τις προγραμματικές θέσεις του ΣΥΡΙΖΑ – ΠΣ για την Παιδεία. Την συζήτηση συντόνιζε ο δημοσιογράφος Νίκος Γιαννόπουλος. Παρεμβάσεις έγιναν από τον πρώην Αναπληρωτή Υπουργό Παιδείας Κώστα Φωτάκη, από εκπρόσωπους της Ομοσπονδίας Γονέων, της Α’-Γ &#039; ΕΛΜΕ Βόρειας Αθήνας, της Πρωτοβάθμιας εκπαίδευσης, φοιτητικών συλλόγων, της Νεολαίας ΣΥΡΙΖΑ-ΠΣ καθώς και από την Αντιδήμαρχο παιδείας του Δήμου Χαλανδρίου. Επακολούθησε ένας πλούσιος και εποικοδομητικός διάλογος που ανέδειξε ‘όλα τα προβλήματα που έχουν προκαλέσει οι πολιτικές της ΝΔ σε μαθητές, φοιτητές και λειτουργούς της εκπαίδευσης, με άμεση συνέπεια την επιτάχυνση του ‘brain drain’ και την υποθήκευση του παραγωγικού μέλλοντος της χώρας μας. Παρευρέθηκαν επίσης ο αντιπρόεδρος του Ευρωπαϊκού Κοινοβουλίου Δημήτρης Παπαδημούλης, ο πρώην υπουργός Νίκος Τόσκας, ο πρώην Γ.Γ Υπουργείου Ενέργειας Απ. Αλεξόπουλος, το μέλος της Πολιτικής Γραμματείας Αννέτα Καββαδία, μέλη της ΚΕ του κόμματος και της Νομαρχιακής επιτροπής Βόρειας Αθήνας. Η εκδήλωση βιντεοσκοπήθηκε και τις επόμενες ημέρες θα ανέβει στην σελίδα του facebook του ΣΥΡΙΖΑ Χαλανδρίου για να μπορέσουν να την δουν όσοι και όσες ήθελαν, αλλά δεν μπόρεσαν να παρευρεθούν.
