Title:
Θύμα διάρρηξης η Ανθή Σαλαγκούδη - Mπήκαν στο σπίτι της στο Χαλάνδρι
Description:
Διάρρηξη στο σπίτι της Ανθής Σαλαγκούδη, ενώ εκείνη έλειπε εκτός Αθηνών. Σύμφωνα με τις πληροφορίες η παρουσιάστρια και πρώην παίκτρια του Survivor κατέθεσε μήνυση σε βάρος των αγνώστων δραστών, το βράδυ της Τρίτης (23/8), όταν και αντιλήφθηκε τη διάρρηξη. Η διάρρηξη έγινε μεταξύ 16 και 23 Αυγούστου. Ο διαρρήκτης μαζί πιθανότατα με συνεργούς του, φέρεται να αναρριχήθηκε στο μπαλκόνι του διαμερίσματός της, στον 1ο όροφο της πολυκατοικίας στο Χαλάνδρι στην οδό Κιλκίς, από την πίσω πλευρά. Στη συνέχεια κινήθηκε μέσω του ενιαίου μπαλκονιού και παραβίασε το αλουμινένιο συρόμενο παράθυρο που βρίσκεται στην πρόσοψη του κτιρίου και οδηγεί στο σαλόνι. Αφού κατάφερε να εισβάλει στο διαμέρισμα άρχισε να έρευνα όλους τους χώρους του σπιτιού, βγάζοντας όλα τα πράγματα έξω. Σύμφωνα με τις πληροφορίες άρπαξε κοσμήματα και τσάντες μεγάλης αξίας και στη συνέχεια τράπηκε σε φυγή. Πηγή: www.iefimerida.gr
