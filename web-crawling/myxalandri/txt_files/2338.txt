Title:
4η διάσχιση Ρεματιάς Χαλανδρίου - Πεντέλης
Description:
4η διάσχιση Ρεματιάς Χαλανδρίου - Πεντέλης την Κυριακή 19&amp;nbsp;Μαΐου 2019&amp;nbsp;από τη σπηλιά Νταβέλη μέχρι τα Βριλήσσια Η φυσιολατρική κίνηση Βριλησσός και ο Δήμος Βριλησσίων διοργανώνουν την 4η διάσχιση Ρεματιάς. Περπατώντας μια πράσινη διαδρομή στις ομορφιές της γειτονιάς μου. Αυτή την Κυριακή, περπατάμε στην πιο όμορφη διαδρομή-προίκα της φύσης και της ιστορίας της βόρειας Αθήνας - τη ρεματιά Πεντέλης Χαλανδρίου Ανηφορίζουμε προς τις παρυφές τις Πεντέλης και ακολουθούμε τον «δρόμο του μαρμάρου» μέχρι τα Βριλήσσια. Ανακαλύπτουμε τις ομορφιές της γειτονιάς μας, απολαμβάνουμε περπάτημα, κελαηδίσματα, τον ήχο του νερού, αγριολούλουδα και μοναδική ησυχία διανύοντας συνολικά 8,5 χλμ σε περίπου 3,5 ώρες. Τη δράση στηρίζουν ο ΣΠΑΠ (Σύνδεσμος για την Προστασία και την Ανάπλαση του Πεντελικού) και το Κέντρο Περιβαλλοντικής Εκπαίδευσης Αργυρούπολης. Συμμετέχουν οι σύλλογοι &quot;Απόδραση στη Φύση&quot;, o Σύλλογος Προστασίας Περιβάλλοντος και Ρεματιάς Πεντέλης-Χαλανδρίου, ο Πολιτιστικος Περιβαλλοντικός Συλλόγος Νέου Αμαρουσίου και η Ενωση Ποντίων Βριλησσίων &quot;οι Τραντέλληνες&quot;. Για τη συμμετοχή στη μικρή ή μεγάλη πεζοπορία απαραίτητη είναι η δήλωση συμμετοχής στους διοργανωτές η σε μια από τις ομάδες - συλλόγους που συμμετέχουν. Απαραίτητος είναι ο πεζοπορικός εξοπλισμός (πεζοπορικά μποτάκια, μικρό σακίδιο, παγούρι, καπέλο, γυαλιά ηλίου, αντιηλιακό). Περιγραφή της διαδρομής Για να φτάσουμε στην σπηλιά θα χρειαστεί να πεζοπορήσουμε 20 λεπτά από το σημείο αναστροφής του Λεωφορείου (διασταύρωση για την Μονή Παντελεήμονος). Στις 9:00 στο ξεκίνημα της διαδρομής θα γίνει ενημέρωση σχετικά με τη σπηλιά Νταβέλη, το Πεντελικό και τον δρόμο λιθαγωγίας απο τους ειδικούς επιστήμονες από το Κέντρο Περιβαλλοντικής Εκπαίδευσης Αργυρούπολης, Θεμιστοκλή Σμπαρούνη, βιολόγο-Msc Οικολογίας και Βασίλη Κωνσταντινίδη, γεωλόγο-MSc Ωκεανογραφίας. Εκτός από την σπηλιά Νταβέλη θα υπάρχουν ακόμα 2 σημεία ενημέρωσης: στο γεφυράκι της οδού Ασκληπιού (φυτώριο), στην πεντάτοξη μαρμάρινη γέφυρα της Δούκισσης της Πλακεντίας (στα όρια Μελισσίων- Βριλησσίων). Από τον «Δρόμο Λιθαγωγίας» (σημείο εκκίνησης) θα χρειαστούμε μία περίπου ώρα για να φτάσουμε στη Νέα Πεντέλη, όπου μετά από σύντομη στάση θα μπούμε στη ρεματιά και το μονοπάτι θα είναι κατά το μεγαλύτερο μέρος του σκιερό. Θα κινηθούμε για λίγο στην παραρεμάτιο Μελισσίων και στη συνέχεια για 400 μέτρα σε δρόμο μέχρι το γεφυράκι της Δουκίσσης Πλακεντίας, οπότε θα μπούμε και πάλι στη Ρεματιά μέχρι τα Βριλήσσια. Όλη η διαδρομή από την σπηλιά Νταβέλη και μέχρι τα Βριλήσσια θα διαρκέσει περίπου 3,5 ώρες μαζί με τις ενημερώσεις στις 3 προγραμματισμένες στάσεις. Θα ξεκινήσουμε από υψόμετρο 720 μέτρα και θα κατέβουμε στα Βριλήσσια στα 250 μέτρα. Το μήκος της διαδρομής μας είναι περίπου 8,5 χλμ. Στο τέρμα της οδού Πάριδος (παραρεμάτιος Βριλησσίων) ο Δήμαρχος Βριλησσίων θα υποδεχτεί τους πεζοπόρους και στη συνέχεια θα προσφερθούν φρέσκα φρούτα, χυμοί και νερό. Αμέσως μετά θα ακολουθήσει γιορτή με ζωντανή μουσική. Οπως και πέρσι θα υπάρχουν καθίσματα, πάγκοι και τέντες ηλιοπροστασίας. Μικρότερη διαδρομή Αν κάποιος επιθυμεί πεζοπορία μικρότερης διάρκειας, μπορεί να παρακάμψει το περπάτημα από τη σπηλιά Νταβέλη μέχρι τη Νέα Πεντέλη. Σε αυτή την περίπτωση θα φτάσει με δικό του μέσον στη Νέα Πεντέλη και θα μας συναντήσει στην είσοδο της Ρεματιάς στο γεφυράκι της οδού Παναγούλη, 200 μέτρα από την πλατεία Νέα Πεντέλης. Εκεί θα είμαστε μέχρι τις 10:30 το πρωί της Κυριακής. Στο σημείο φτάνει και η λεωφορειακή γραμμή 451 που ξεκινά κάθε 30 λεπτά από τον σταθμό μετρό Χαλανδρίου και περνά από Δουκίσσης Πλακεντίας - Ηρακλείτου - Αναπαύσεως - λεωφόρο Πεντέλης. Από το σημείο αυτό μέχρι τα Βριλήσσια η πεζοπορία διαρκεί δύο ώρες με τις στάσεις για ενημέρωση. H διαδρομή σε εφαρμογή wikiloc Δυσκολία της διαδρομής Για τους έχοντες πεζοπορική-ορειβατική εμπειρία η διαδρομή θεωρείται εύκολη. Θα χρειαστούμε τα ορειβατικά μας μποτάκια, μικρό σακίδιο με νεράκι και snack, καπέλο και γυαλιά. Όλη η διαδρομή από τη σπηλιά Νταβέλη και μέχρι το Χαλάνδρι είναι σηματοδοτημένη. Στην αρχή αλλά και στο τέλος της ομάδας των πεζοπόρων θα βρίσκονται αρχηγοί αναβάσεων του Βριλησσού καθώς και αρχηγοί των συλλόγων που συμμετέχουν. Οι ομάδες θα επικοινωνούν με ασυρμάτους στην συχνότητα 146,500. Φορητά φαρμακεία θα έχουν μαζί τους όλες οι ομάδες και θα υπάρχουν και στις οργανωμένες στάσεις. Νοσοκομειακό του ΕΚΑΒ θα σταθμεύει στο μέσον της διαδρομής στη νέα Πεντέλη. Την προσπάθεια θα στηρίξει, όπως και τις προηγούμενες χρονιές, η Πολιτική Προστασία του Δήμου Βριλησσίων. Ανεφοδιασμός Νερά θα προσφέρει ο Βριλησσός στο ξεκίνημα της διαδρομής. Νερά, χυμούς και λουκουμάκι θα προσφέρει ο Βριλησσός στην Νέα Πεντέλη-γεφυράκι Παναγούλη. Φρούτα, χυμούς και νερό θα προσφέρει ο Δήμος Βριλησσίων στο τέρμα της διαδρομής στα Βριλήσσια - παραρεμάτιος Βριλησσίων, στο τέρμα της οδού Διομήδους. Μετακίνηση 1) Λεωφορεία με ΔΩΡΕΑΝ μεταφορά θα δρομολογήσει ο Δήμος Βριλησσίων. Το λεωφορεία θα ξεκινήσουν απο την πλατεία Βριλησσίων (Κύπρου και Εθνικής Αντιστάσεως) στις 8:00 το πρωί. ΑΠΑΡΑΙΤΗΤΗ είναι η δήλωση συμμετοχής στα γραφεία του αθλητικού οργανισμού Βριλησσίων Ολυμπιονικών &amp; Σπύρου Λούη - Βριλήσσια, τηλ. 2108101510 από τις 9:00 έως τις 15:00 από την Δευτέρα 13/5 έως την Παρασκευή 17/5. 2) Από τον σταθμό metro Δουκίσσης Πλακεντίας στις 8:00 το πρωί της Κυριακής θα ξεκινήσουν τα λεωφορεία του Βριλησσού. Δηλώσεις συμμετοχής για τα μέλη και φίλους του συλλόγου στα γραφεία του Βριλησσού την Τετάρτη 15/5 και την Παρασκευή 17/5 από τις 20:00 έως τις 21:00 και το Σάββατο 18/5 από τις 12:00 έως τις 13:00 (τηλ. 2108105665) με πληρωμή 5 € (συμπεριλαμβάνει μεταφορά και το κόστος ασφάλισης που ισχύει για όλες τις εξορμήσεις του Βριλησσού). 3) Mπορείτε επίσης να δηλώσετε συμμετοχή στους συμμετέχοντες συλλόγους. Συντονιστική ομάδα: το διοικητικό συμβούλιο του Βριλησσού και δεκαμελής ομάδα εθελοντών αρχηγών του Βριλησσού. Για περισσότερες πληροφορίες επικοινωνήστε στις ημερομηνίες δηλώσεων συμμετοχής στα γραφεία του Βριλησσού, τηλ. 2108105665. Οι δραστηριότητες στη φύση ενέχουν τον κίνδυνο ατυχήματος. Οι συμμετέχοντες οφείλουν να γνωρίζουν τις απαιτήσεις και την επικινδυνότητα, καθώς και να έχουν τις απαραίτητες γνώσεις, εμπειρία, εξοπλισμό και ικανότητες που απαιτούνται για τη δραστηριότητα στην οποία επιλέγουν να συμμετάσχουν. Προϋπόθεση για τη συμμετοχή είναι οι μετέχοντες να είναι ενήλικες και υγιείς. Ανήλικα άτομα γίνονται δεκτά μόνο με συνοδεία και ευθύνη του κηδεμόνα τους και μετά από σύμφωνη γνώμη του επικεφαλής της ομάδος που συμμετέχουν. &amp;nbsp;
