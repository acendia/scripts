Title:
Διαλεκτικό Φροντιστήριο Μ.Ε. Χαλάνδρι: A’ Λυκείου - άγχος για την Τράπεζα Θεμάτων
Description:
Για πρώτη φορά μετά την κατάργησή της το 2015, η Τράπεζα Θεμάτων εφαρμόζεται ξανά στην Α’ και Β’ Λυκείου κατά το νέο σχολικό έτος 2021-22. Μετά τον αποκλεισμό περίπου 40.000 υποψηφίων από τα ΑΕΙ εξαιτίας της Ελάχιστης Βάσης Εισαγωγής στις πανελλαδικές εξετάσεις του 2020-2021, η εξέλιξη αυτή φορτώνει με επιπλέον άγχος γονείς και μαθητές που ξεκινούν φέτος το λύκειο. Η ίδια η «προϊστορία», άλλωστε, του θεσμού εγείρει εύλογα προβληματισμό: την πρώτη χρονιά εφαρμογής του το ποσοστό των μετεξεταστέων στην Α’  Λυκείου εκτινάχθηκε στο 23,3% από το 4,2%, κάτι που επέφερε μαζικές αντιδράσεις και κατάργηση του νόμου.  Τι είναι η Τ.Θ.Δ.Δ. ;  Σύμφωνα με το ΦΕΚ 5787 για τα γραπτώς εξεταζόμενα μαθήματα στις προαγωγικές εξετάσεις της Α’ και Β’ τάξης κάθε τύπου Λυκείου και στις απολυτήριες εξετάσεις της Γ’ τάξης κάθε τύπου Λυκείου, τα θέματα των εξετάσεων ορίζονται κατά ποσοστό πενήντα τοις εκατό (50%) με τυχαία επιλογή από Τράπεζα Θεμάτων Διαβαθμισμένης Δυσκολίας (Τ.Θ.Δ.Δ.) και κατά ποσοστό πενήντα τοις εκατό (50%) από τον διδάσκοντα ή τους διδάσκοντες κατά τη διάρκεια του σχολικού έτους. Το δεύτερο και το τέταρτο θέμα λαμβάνονται με κλήρωση από την Τράπεζα Θεμάτων Διαβαθμισμένης Δυσκολίας, ενώ το πρώτο και το τρίτο θέμα επιλέγονται από τους/τις διδάσκοντες/ουσες το μάθημα.  Τι θα επιφέρει η Τράπεζα;  Άγχος και «τρέξιμο» στην εξεταστέα ύλη, που ήταν και παραμένει μεγάλος βραχνάς αφού μόνο τυπικά μπορεί να ολοκληρωθεί στο σχολείο, λόγω του αυξημένου όγκου της.  Ακόμα πιο βαθιά εξετασιοκεντρικό σύστημα, καθώς προάγεται η βαθμολόγηση μέσω των γραπτών δοκιμασιών έναντι του ανθρώπινου παράγοντα (περιορισμός του ρόλου του εκπαιδευτικού).  Διολίσθηση του εκπαιδευτικού έργου σε τεχνικές απομνημόνευσης πληροφοριών και άγονης αποστήθισης, αντί της δημιουργικής αφομοίωσης της γνώσης από τους μαθητές.   Διαλεκτικό - Φροντιστήριο Μέσης ΕκπαίδευσηςΛοκρίδος 22Β, Χαλάνδρι 152 31 (χάρτης)τηλ. 210-6772895e-mail: dialektiko.edu@gmail.comsite: dialektiko.edu.grfacebook page: Διαλεκτικό - Φροντιστήριο Μ.Ε.   
