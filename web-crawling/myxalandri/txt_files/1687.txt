Title:
Ο Χάρης Γιακουμάτος αποκλειστικά στο Myxalandri για την εμπειρία του στο Survivor
Description:
Ο Χαλανδραίος Χάρης Γιακουμάτος δεν χρειάζεται συστάσεις. Ήταν για πολλά χρόνια αθλητής και προπονητής υδατοσφαίρισης στον Νηρέα Χαλανδρίου, υπήρξε μοντέλο και ηθοποιός, ενώ παράλληλα είναι γνωστός για την επιχειρηματική του δράση στον χώρο της εστίασης στο Χαλάνδρι. Φέτος έλαβε μέρος στο ριάλιτι επιβίωσης του ΣΚΑΪ Survivor 2018, στο οποίο μεταξύ 32 παικτών, κατάφερε με την αγωνιστικότητά του, τη δύναμή του, το ήθος και την ευγένειά του να φθάσει στην τελική 5άδα. Αποδέχθηκε εγκάρδια την πρόταση του Myxalandri.gr για μια συνέντευξη σχετικά με τις εμπειρίες που έζησε στον Άγιο Δομίνικο και μας υποδέχθηκε με το πλατύ του χαμόγελο στο Butterfly All Day Bar (την πεταλούδα του όπως τη λέει), όπου μετά το διαχρονικό Life Cocktail Bar είναι το νέο επιχειρηματικό του εγχείρημα στο Χαλάνδρι. - Χάρη, έχεις επιστρέψει περίπου 25 ημέρες από τον Άγιο Δομίνικο. Έχεις επανέλθει στους φυσιολογικούς σου ρυθμούς; Προσπαθώ μέρα με τη μέρα να επανέλθω γιατί πρέπει να αλλάξω πολλές συνήθειες που είχα μάθει τους τελευταίους 6 μήνες. Ακόμα προσπαθώ να συνηθίσω το κρεβάτι αντί του πατώματος. Λογικά θα μου πάρει λίγο καιρό ακόμα για να ξανάρθω στη φυσιολογική ροή μου. - Πριν φύγεις για τον Άγιο Δομίνικο, πίστευες ότι θα φθάσεις στην τελική πεντάδα ή ακόμα και να είσαι ο νικητής του Survivor; Όχι, όταν έφυγα για το παιχνίδι ο μόνος μου στόχος ήταν να κρατήσω το χαρακτήρα και το ήθος μου παρά τις αντιξοότητες που θα συναντούσα. - Ήσουν από τους λίγους παίκτες που ευτυχώς δεν τραυματίστηκε σε αυτόν τον &quot;μαραθώνιο&quot; των 6 μηνών, αλλά και από τους πιο εύστοχους στον στόχο. Σε βοήθησε το πόλο σε αυτό; Με βοήθησε το πόλο πάρα πολύ σε όλα τα κομμάτια του παιχνιδιού. Από την πειθαρχία που έχω πάρει στο να αντέχω την πίεση των καταστάσεων, στο στόχο λόγω τεχνικής, στη μυϊκή αντοχή για να αντέχω την κούραση και τον πόνο όπως και στο ομαδικό κομμάτι που ήξερα πώς να δίνω τον καλύτερό μου εαυτό σε μια ομάδα. - Ποια είναι η πιο χαρούμενη ανάμνησή σου και ποια η πιο δύσκολη στιγμή σου στο Survivor; Η πιο χαρούμενη στιγμή μου ήταν όταν κερδίσαμε το έπαθλο επικοινωνίας και είχαμε λίγες ώρες με τους δικούς μας ανθρώπους, όπου τότε είχε έρθει η μητέρα μου. Η πιο δύσκολη στιγμή μου ήταν η πρώτη εβδομάδα που άλλαξα ομάδα από τους Μαχητές στους Διάσημους. Εκεί πάλεψα πολύ με τον εαυτό μου για να προσαρμοστώ γρήγορα και να φέρνω νίκες στην καινούργια μου ομάδα. - Στα έπαθλα επικοινωνίας που κέρδισες είτε ως Μαχητής είτε ως Διάσημος, μίλησες με την οικογένειά σου, με φίλους και συνεργάτες σου, αλλά όχι με τη γυναίκα σου. Θα ήθελες να μας πεις τον λόγο; Σε ένα έπαθλο ευτυχώς είχα ζωντανή επικοινωνία με μηνύματα με τη γυναίκα μου ώστε να πάρω τη δύναμη που χρειαζόμουν γιατί ήξερα ότι στις επόμενες δεν θα είχα την ευκαιρία επειδή είναι πάρα πολύ ντροπαλή. Αυτό είναι ένα στοιχείο του χαρακτήρα της που το σέβομαι και αγαπώ. - Ξεκίνησες ως Μαχητής, αλλά 2 μήνες πριν το τέλος του Survivor η Κατερίνα Δαλάκα σε επέλεξε στους Διάσημους. Σε ποια ομάδα πέρασες πιο ευχάριστα; Πέρασα πιο ευχάριστα στην ομάδα των Διασήμων γιατί έδεσα πιο γρήγορα με τα παιδιά λόγω του ότι ήμασταν όλοι αθλητές και είχαμε κοινό κώδικα επικοινωνίας, όπως και ότι είχαμε συνηθίσει τις δύσκολες συνθήκες και είμασταν πιο χαλαροί από την αρχή του παιχνιδιού. - Στον τελικό του Survivor, τα δύο εισιτήρια πήραν ο Ηλίας Γκότσης και η Κατερίνα Δαλάκα. Ποιος πίστευες ότι θα είναι ο νικητής του Survivor; Θεωρείς δίκαιο το αποτέλεσμα; Πίστευα ότι θα είναι η Κατερίνα αλλά γενικά έλεγα ότι θα ήταν ντέρμπυ, γιατί και τα δύο παιδιά ήταν δυνατοί παίκτες. Όποιος και από τους δύο να κέρδιζε θα ήταν δίκαιο το αποτέλεσμα. - Ποια είναι τα μελλοντικά σου σχέδια; Βασικό μου μέλημα είναι να κάνω ακόμα καλύτερο το&amp;nbsp;Butterfly All Day Bar με όλες τις ιδέες που σκέφτηκα τόσο καιρό που ήμουν στο παιχνίδι και από εκεί και πέρα είμαι ανοικτός σε όποιες προτάσεις έρθουν στο δρόμο μου. Χάρη σ&#039; ευχαριστούμε για την αποκλειστική συνέντευξη και καλή επιτυχία στα σχέδιά σου! &amp;nbsp;
