Title:
Πρωτάθλημα ποδοσφαίρου 5Χ5: Την Κυριακή ο μεγάλος “πειρατικός” τελικός στο αθλητικό κέντρο Χαλανδρίου “Μ. Παπα
Description:
Το πρώτο, στην πόλη του Χαλανδρίου, πρωτάθλημα ποδοσφαίρου 5Χ5, το «πειρατικό κάλεσμα», όπως το φαντάστηκαν οι μαθητές των γυμνασίων της πόλης και το αγκάλιασαν ο Δήμος Χαλανδρίου και η Ένωση Συλλόγων Γονέων Μαθητών Χαλανδρίου φτάνει στο τέλος του! Ο μεγάλος «πειρατικός» τελικός, ο οποίος αναβλήθηκε λόγω της κακοκαιρίας, θα πραγματοποιηθεί τελικά την Κυριακή 19 Φεβρουαρίου 2023. Οι αναμετρήσεις ξεκινούν από τις 3:00 το μεσημέρι, στο αθλητικό κέντρο «Μάρκος Παπαδάκης», ενώ ο μικρός τελικός θα διεξαχθεί στις 6:00 το απόγευμα και ο μεγάλος τελικός θα ξεκινήσει στις 7:30 μ.μ. Το «πειρατικό» πρωτάθλημα, που ξεκίνησε στις 4 Δεκεμβρίου 2022, με τη συμμετοχή 10 ομάδων και συνολικά 120 κοριτσιών και αγοριών, ολοκληρώνεται! «Θα είμαστε όλοι εκεί για να στηρίξουμε την προσπάθεια των παιδιών, που, με κέφι, δημιουργικότητα και φαντασία οργάνωσαν τις ομάδες τους, σχεδίασαν τα σήματά τους, ετοίμασαν τις αθλητικές τους στολές, κανόνισαν τις φιλικές τους αναμετρήσεις, συνέταξαν το φάκελο συμμετοχής τους στη διοργάνωση, δημιούργησαν εικαστικά και κοινοποίησαν στα social media την προετοιμασία τους και τη διεξαγωγή των αγώνων. Σας περιμένουμε όλους να στηρίξουμε την προσπάθεια των παιδιών μας!», προτρέπουν οι διοργανωτές στη σχετική ανακοίνωση.
