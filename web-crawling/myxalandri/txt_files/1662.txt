Title:
Σύλλογος Χαλανδρίου ΑΡΓΩ: Συλλογή ειδών πρώτης ανάγκης για τους πληγέντες
Description:
Ο Πολιτιστικός - Επιστημονικός Σύλλογος Χαλανδρίου ΑΡΓΩ συλλέγει είδη πρώτης ανάγκης για τους πληγέντες από τις καταστροφικές πυρκαγιές. Αναλυτικά η ανακοίνωση του Συλλόγου:&amp;nbsp; Εκφράζουμε τη βαθύτατη θλίψη και οδύνη μας για τα θύματα της απίστευτης τραγωδίας από τις φονικές πυρκαγιές στην Αττική, τα συλλυπητήριά μας στις οικογένειές τους και τη συμπαράστασή μας σε όλους τους πληγέντες τις δύσκολες αυτές ώρες. Στην προσπάθειά μας να συμπαρασταθούμε έμπρακτα και να στηρίξουμε τους συνανθρώπους μας, συγκεντρώνουμε για να προσφέρουμε τυποποιημένα τρόφιμα μακράς διάρκειας έτοιμα προς κατανάλωση. Τα είδη που συλλέγουμε είναι: Εμφιαλωμένα νερά Χυμοί Τρόφιμα που διατηρούνται εκτός ψυγείου και άμεσης ανάλωσης (κονσέρβες, συσκευασμένα κρουασάν, μπισκότα, φρυγανιές, κ.λπ.) Γάλατα μακράς διάρκειας, τα οποία διατηρούνται εκτός ψυγείου Τα προσφερόμενα είδη θα συγκεντρώνονται στα γραφεία του Συλλόγου μας (Σοφ. Βενιζέλου 20 &amp; Καραολή Δημητρίου, Χαλάνδρι), την Τετάρτη 25 και την Πέμπτη 26 Ιουλίου 2018, ώρες 11:00-13:00 και 18:30-20:30. &amp;nbsp;
