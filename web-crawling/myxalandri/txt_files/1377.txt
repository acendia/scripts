Title:
Μήνυμα του περιφερειάρχη Αττικής Γ. Πατούλη για τον Δεκαπενταύγουστο
Description:
Μήνυμα του περιφερειάρχη Αττικής Γιώργου Πατούλη για τον Δεκαπενταύγουστο: Ο Δεκαπενταύγουστος, το Πάσχα του καλοκαιριού, αποτελεί για τους Έλληνες και τις Ελληνίδες μια λαμπρή γιορτή με διπλό μήνυμα. Σήμερα, σε κάθε γωνιά της πατρίδας, σε πόλεις και χωριά, σε κάθε μεγαλοπρεπή ναό και κάθε μικρό ξωκλήσι, τιμούμε την Κοίμηση της Θεοτόκου, την Μητέρα του Χριστού, την Μητέρα και οδηγό όλων των ορθοδόξων Χριστιανών, την καταφυγή μας σε κάθε δυσκολία και αδυναμία. Τιμούμε, επίσης την επέτειο της βύθισης του «Έλλη», ένα γεγονός προμήνυμα για την μεγάλη δοκιμασία που θα περνούσε η Ελλάδα μας στα δύσκολα χρόνια του Β’ Παγκόσμιου Πολέμου. Και είναι αυτή η ξεχωριστή ημέρα μια ευκαιρία, να αναλογιστούμε ακόμη πιο έντονα το παράδειγμα της Παναγίας μας, με την απέραντη πίστη και αγάπη της, αλλά και όλες τις πανανθρώπινες αξίες που νοηματοδοτούν την ζωή μας και πρέπει να καθοδηγούν την συλλογική μας δράση. Στη δύσκολη συγκυρία, με τους λαούς της Ευρώπης να βιώνουν σύγχρονες προκλήσεις με σύνθετες επιπτώσεις στη ζωή τους, το μήνυμα είναι σαφές και αφορά όλους: με σταθερά βήματα να εργαστούμε με υπευθυνότητα, σύνεση και αποτελεσματικότητα, ώστε η αλληλεγγύη, η συνεργασία και η ειρήνη να είναι οι δυνάμεις του καλού που θα επικρατήσουν στις κοινωνίες μας. Οι Ελληνίδες και οι Έλληνες, με βαθιά πίστη στα ιερά και στις δυνάμεις μας κοιτάμε μπροστά, και ενωμένοι στα μεγάλα και τα σημαντικά, προχωρούμε στον δρόμο που επιτάσσει η ιστορία μας, το δρόμο της ομοψυχίας, της ανθρωπιάς, του έργου και της προκοπής. Χρόνια Πολλά.
