Title:
960 κάδοι απορριμμάτων “απλώνονται” στο Χαλάνδρι - Επεκτείνεται το ρεύμα του καφέ κάδου
Description:
Το δίκτυο μπλε και πρασίνων κάδων στην πόλη ενισχύεται με 810 νέους κάδους -στη συντριπτική τους πλειοψηφία έχουν ήδη εγκατασταθεί- ενώ και το ρεύμα διαχείρισης βιοαποβλήτων επεκτείνεται περαιτέρω με 150 καφέ κάδους. Οι καφέ κάδοι έχουν ήδη ετοιμαστεί, με κλειδαριές και ενημερωτικό υλικό, για την ανάπτυξη δεύτερου δρομολογίου βιοαποβλήτων στο Κάτω Χαλάνδρι, τις επόμενες εβδομάδες. Παράλληλα, αντικαταστάθηκαν 283 καπάκια παλιών κάδων, και συνεχίζεται, σε καθημερινή βάση, η επισκευή τους. Συνολικά από το 2015, έχουν εγκατασταθεί στην πόλη 3.455 πράσινοι κάδοι, 955 μπλε, 900 κίτρινοι (για την ξεχωριστή διαλογή του χαρτιού) και τέσσερα υπόγεια συστήματα συμπίεσης. Το ίδιο χρονικό διάστημα, ο στόλος της υπηρεσίας Καθαριότητας έχει ανανεωθεί σημαντικά, με συνολικά 11 απορριμματοφόρα, δύο μηχανήματα έργου, δύο φορτηγά, τρία σάρωθρα, ένα καδοπλυντήριο, με στόχο να μειωθεί ο χρόνος μεταξύ των διαδοχικών απολυμάνσεων -καταρχήν στους πράσινους κάδους- και επίσης με ένα σάρωθρο πεζού χειριστή, που αποτελεί μία έξυπνη, αποδοτική και αθόρυβη μηχανική λύση για την οδοκαθάριση στο κέντρο του Χαλανδρίου, σε χώρους πεζοδρόμων και πλατειών. https://www.youtube.com/watch?v=v-OcmXlbsrQ  
