Title:
Πού να βουτήξω κοντά στην Αθήνα;
Description:
Ψάχνετε για πολύ κοντινές βουτιές από την πόλη; Επισκεφθείτε πέντε τιμιότατες προτάσεις στην αθηναϊκή ριβιέρα. Ακτή του Ήλιου Οργανωμένη, αρκετά καθαρή και σε απόσταση αναπνοής από την Αθήνα στον Άλιμο, η Ακτή του Ήλιου έχει άμμο μέσα κι έξω, καφέ, χώρο για ρακέτες, μπαρ, γήπεδα βόλλεϊ, φουσκωτά για τα πιτσιρίκια, εστιατόρια και αρκετά beach bars κατά μήκος της (Bolivar, Nalu, Akanthus, Wet Park, Macaw, Ble κ.α.) τα οποία λειτουργούν από νωρίς το πρωί για καφέ και σνακ μέχρι πολύ αργά το βράδυ. Γενική είσοδος 6€ (Δευ- Παρ), ξαπλώστρες 1€ (Δευ-Παρ), γενική είσοδος 7€ (ΣΚ και αργίες). Ακτή Βουλιαγμένης Στα όρια του Δήμου Βάρης Βούλας Βουλιαγμένης, ένας μεγάλος, πλήρως οργανωμένος και καθαρός χώρος μάς περιμένει για βουτιές. Η Ακτή περιλαμβάνει μεταξύ άλλων διαμορφωμένους χώρους για ρακέτες και ποδόσφαιρο, παιδική χαρά, πολλά αποδυτήρια, ίσκιο σε ομπρέλες αλλά και δέντρα με αρκετό γκαζόν για να απλώσετε πετσέτα. Στην παραλία θα βρείτε μέρη για να πάρετε καφεδάκι ή κάτι να τσιμπολογήσετε στο χέρι, ενώ το εισιτήριο εισόδου κοστίζει 5€ κάθε μέρα της εβδομάδας για ετεροδημότες και 2€ για δημότες του πρώην Δήμου Βάρης - Βούλας - Βουλιαγμένης. Μικρό Καβούρι mytraveler.gr Το μινιόν αδερφάκι της ομώνυμης παραλίας βρίσκεται επίσης πολύ κοντά στην Αθήνα, και είναι επίσης πολύ όμορφο και με αρκετά καθαρή θάλασσα στους διαδοχικούς κολπίσκους του. Διαθέτει κάποιες δωρεάν ελεύθερες ομπρέλες, αρκετά ελεύθερα σημεία για να στήσετε τη δική σας, αλλά και επιλογή για ενοικίαση ξαπλώστρας και ομπρέλας από τα παρακείμενα μαγαζιά. Έχει άμμο μέσα κι έξω, πολύ ρηχά και ζεστά νερά ιδανικά για πιτσιρίκια, και ελεύθερη είσοδο. Το κόστος για τις ξαπλώστρες ανέρχεται στα 5€. Μαύρο Λιθάρι Αγαπημένη παραλία της νεολαίας, το Μαύρο Λιθάρι έχει αρκετά καθαρά νερά, ψιλό χαλικάκι με άμμο και είναι οργανωμένο στο μεγαλύτερο κομμάτι του, χωρίς όμως είσοδο. Αν επιλέξετε να κάτσετε στις ξαπλώστρες του beach bar δεν υπάρχει χρέωση, απλώς θα πρέπει να παραγγείλετε κάτι από εκεί (καφεδάκι στα 3,5€, σνακ κ.τ.λ.). Η παραλία διαθέτει επίσης άνετο πάρκινγκ, ενώ τα Σαββατοκύριακα επιβάλλεται να έρθετε νωρίς για να βρείτε ξαπλώστρα αφού γίνεται το έλα να δεις - και να χορέψεις. Τις καθημερινές η κατάσταση είναι πιο χαλαρή. Άγιος Νικόλαος Αναβύσσου Σε πανέμορφο τοπίο ιδανικό για βολτίτσα, αλλά και για μπάνιο, η συγκεκριμένη παραλία διαθέτει κάτι από Κυκλάδες με ένα όμορφο εκκλησάκι στην άκρη της και μερικές «κρυφές» παραλίες στους κολπίσκους από πίσω του. Τα νερά είναι καθαρά, η παραλία αμμώδης με άνετο πάρκινγκ και ελεύθερη είσοδο. Αν θέλετε ξαπλώστρες και ομπρέλα, το εκεί beach bar θα σας τις παρέχει δωρεάν - αρκεί να πάρετε καφεδάκι ή κάτι άλλο από εκεί. Στον χώρο του beach bar υπάρχουν γήπεδα beach volley, soccer και μέρος για ρακέτες.&amp;nbsp; Πηγή:&amp;nbsp;www.in2life.gr &amp;nbsp;
