Title:
Κλείνουν τα πάρκα και τα άλση της Περιφέρειας Αττικής για λόγους ασφάλειας
Description:
Η Περιφέρεια Αττικής για λόγους ασφάλειας και περιορισμού του κινδύνου πυρκαγιάς προχωρεί, με εντολή του περιφερειάρχη Γιώργου Πατούλη, στο κλείσιμο των Πάρκων και Αλσών αρμοδιότητάς της. Μεταξύ αυτών είναι το Πάρκο Τρίτση, το Πεδίον του Άρεως, ο λόφος Φινοπούλου και το Αττικό Άλσος. Οι χώροι θα παραμείνουν κλειστοί μέχρι νεωτέρας και η κατάσταση θα αξιολογείται ανάλογα με τα νέα δεδομένα.
