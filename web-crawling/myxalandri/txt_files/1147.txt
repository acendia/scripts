Title:
“Χαλάνδρι σε Δράση”: Επίσκεψη στο Α.Τ. Χαλανδρίου
Description:
Η καλή συνεργασία ανάμεσα στον Δήμο Χαλανδρίου και την Αστυνομία για την αντιμετώπιση της μικροεγκληματικότητας στην πόλη, ώστε να μην εξελιχθεί σε μεγαλύτερο πρόβλημα για την ασφάλεια των Χαλανδραίων το 2023 τέθηκε επί τάπητος σε συνάντηση, που είχε η υποψήφια δήμαρχος Χαλανδρίου και επικεφαλής της παράταξης «Χαλάνδρι σε Δράση» Κρίστη Αγαπητού, με τον Διοικητή του Αστυνομικού Τμήματος αλλά και της Ασφάλειας του Δήμου μας. Η Κ. Αγαπητού άκουσε από τους επιτελείς της Αστυνομίας Χαλανδρίου τα προβλήματα τα οποία έχουν εντοπιστεί, ενώ από την πλευρά της δεσμεύτηκε, ότι την επόμενη μέρα θα επιδιώξει να χαράξουν από κοινού ένα σχέδιο πρόληψης αλλά και αντιμετώπισης για την καταπολέμηση της μικροεγκληματικότητας στο Χαλάνδρι: «Η ασφάλεια αποτελεί αγαθό για όλους τους πολίτες και βασικό θεμέλιο δημοκρατίας, που πρέπει να υπάρχει σε κάθε κοινωνία. Η Αστυνομία επιτελεί κοινωνικό έργο και εμείς θα το στηρίξουμε» δήλωσε χαρακτηριστικά, η Κ. Αγαπητού.
