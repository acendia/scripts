Title:
Πλημμύρα και πάλι Αγίας Βαρβάρας και Κόδρου!
Description:
Η περιοχή της Αγίας Βαρβάρας Χαλανδρίου μετά τη σημερινή ραγδαία βροχόπτωση πλημμύρισε και πάλι για δεύτερη συνεχόμενη ημέρα. Από την ορμή της βροχής, κατέρρευσε η μάντρα μεταξύ των σπιτιών Αγίας Βαρβάρας 102 και Κόδρου 5. Με επείγον μήνυμά της στο Τwitter κι ενώ ο καιρός &quot;χτυπά&quot; ανελέητα την Αττική, η Γενική Γραμματεία Πολιτικής Προστασίας εφιστά την προσοχή και παρακαλεί τα Μέσα Μαζικής Ενημέρωσης για την άμεση αναμετάδοση του μηνύματος:  &quot;Λόγω των ακραίων καιρικών φαινομένων που επικρατούν στο Λεκανοπέδιο, παρακαλούνται οι πολίτες να είναι ιδιαίτερα προσεκτικοί κατά τις μετακινήσεις τους, να αποφεύγουν να μετακινούνται στις περιοχές όπου εκδηλώνονται τα φαινόμενα και να συμμορφώνονται με τις υποδείξεις των Αρχών. Κατά τη διάρκεια των έντονων φαινομένων αποφεύγουμε:- να διασχίζουμε χειμάρρους &amp;amp; ρέματα, πεζή ή με όχημα (και για αρκετές ώρες μετά την εκδήλωσή τους),- τις εργασίες υπαίθρου &amp;amp; δραστηριότητες σε θαλάσσιες &amp;amp; παράκτιες περιοχές,- τη διέλευση κάτω από μεγάλα δέντρα &amp;amp; πινακίδες&quot;.  Από την πλευρά της, η Περιφέρεια Αττικής καλεί τους πολίτες, εποχούμενους και πεζούς, να αποφεύγουν να κινούνται στους δρόμους αυτές τις ώρες λόγω της έντονης βροχόπτωσης σε όλη την Αττική. Η μάντρα που έχει καταρρεύσει ανάμεσα στα δύο σπίτια Τα νερά της βροχής 5 σκαλιά πριν φθάσουν στον 1ο όροφο της πολυκατοικίας Η Πυροσβεστική και πάλι επί τω έργω.  
