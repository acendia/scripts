Title:
“Αγαπάμε το Χαλάνδρι”: Ο κ. Ρούσσος παραχώρησε για προεκλογική φιέστα στον ΣΥΡΙΖΑ το Θέατρο της Ρεματιάς
Description:
Ανακοίνωση της δημοτικής παράταξης “Αγαπάμε το Χαλάνδρι” αναφορικά με την &quot;παραχώρηση&quot; του θεάτρου Ρεματιάς στον ΣΥΡΙΖΑ:  Συνηθίζεται να λέγεται, ότι στη Δημοκρατία δεν υπάρχουν αδιέξοδα και οι όποιες αποφάσεις προκύπτουν αφορούν πρωτίστως το συμφέρον των πολιτών. Στη «δημοκρατία» του δήμου Χαλανδρίου, επί 9ετίας-Ρούσσου όμως τα πάντα λειτουργούν με άλλα κριτήρια. Κριτήρια αποκλειστικά κομματικά, που μετατρέπουν ιστορικά και σημαντικά πολιτιστικά σημεία της πόλης μας, σε «κόκκινα» ορμητήρια εν’ όψει τόσο των βουλευτικών εκλογών στις 25 Ιουνίου αλλά και των αυτοδιοικητικών, που ακολουθούν σε πέντε μήνες. Ακριβώς έτσι, λειτούργησε και ο κ. Ρούσσος, ο οποίος χωρίς καν να ενημερώσει το Δημοτικό Συμβούλιο του Χαλανδρίου παραχώρησε για προεκλογική φιέστα στον ΣΥΡΙΖΑ το Θέατρο της Ρεματιάς προσδοκώντας φυσικά «ανταλλάγματα» τον ερχόμενο Οκτώβριο. Ο άγραφος νόμος, που ίσχυε μέχρι, πριν από εννέα χρόνια στο Χαλάνδρι για κάθε δημοτική αρχή της πόλης, ότι δηλαδή τα πολιτιστικά και ιστορικά σημεία του Χαλανδρίου δεν γίνονται αντικείμενα κομματικής εκμετάλλευσης, γράφθηκε στα παλαιότερα των υποδημάτων του νυν δημάρχου. Κατά αυτόν τον τρόπο, προφανώς, ο κ. Ρούσσος θεωρεί ότι «θα γίνουν τα 7 βήματα για τη δίκαιη κοινωνία, με ευημερία για όλους», όπως υποστήριξαν ο Αλέξης Τσίπρας, η Έφη Αχτσιόγλου, ο Ευκλείδης Τσακαλώτος, ο Διονύσης Τεμπονέρας και ο Αλέξης Χαρίτσης, που «φόρτωσαν» την Ελλάδα με το τρίτο και επαχθέστερο μνημόνιο το 2015. Λοιπόν, όχι. Το Χαλάνδρι αξίζει κάτι καλύτερο. Κάτι, που η παράταξή μας θα το πετύχει, γιατί εμείς «Αγαπάμε το Χαλάνδρι»...
