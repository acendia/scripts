Title:
Τραυματίστηκαν τρεις μαθήτριες του 5ου Γυμνασίου Χαλανδρίου σε τροχαίο στην Αίγινα
Description:
«Λύθηκε» το χειρόφρενο σε λεωφορείο στην Αίγινα με αποτέλεσμα να τραυματιστούν τρεις μαθήτριες Τροχαίο συνέβη στην Αίγινα νωρίς το μεσημέρι της Πέμπτης. Το ατύχημα πραγματοποιήθηκε έξω από το μοναστήρι του Αγίου Νεκταρίου. Όλα ξεκίνησαν όταν σε ένα από τα δύο λεωφορεία που ήταν σταματημένα στο πάρκινγκ της μονής, για άγνωστους μέχρι στιγμής λόγους, λύθηκε το χειρόφρενο με αποτέλεσμα τρεις μαθήτριες να σφηνώσουν ανάμεσα στα δύο οχήματα. Στο Κέντρο Υγείας οι μαθήτριες Οι τρεις μαθήτριες διακομίστηκαν στο Κέντρο Υγείας Αίγινας με την μία να έχει τραυματιστεί πιο σοβαρά στον θώρακα. Σύμφωνα με ασφαλείς πληροφορίες η μία μαθήτρια πήρε εξιτήριο, ενώ οι άλλες δύο μεταφέρονται στο Νοσοκομείο Παίδων «Αγία Σοφία». Ακόμη, οι τρεις μαθήτριες που τραυματίστηκαν δεν επέβαιναν σε αυτό το πούλμαν και είχαν αποβιβαστεί εκείνη την στιγμή από άλλο πούλμαν. Πρόκειται για μαθήτριες, οι οποίες σύμφωνα με πληροφορίες είχαν έρθει με το 5ο Γυμνάσιο Χαλανδρίου, εκδρομή στο νησί. Πηγή: www.in.gr, πηγή φωτο: aeginaportal.gr   
