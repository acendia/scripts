Title:
Έρχεται καύσωνας διαρκείας στο Χαλάνδρι;
Description:
Σύμφωνα με τα διαθέσιμα προγνωστικά στοιχεία, από την ερχόμενη Τρίτη (11/7), η χώρα μας θα αρχίσει να επηρεάζεται από την έλευση εξαιρετικά θερμών αερίων μαζών αφρικανικής προελεύσεως με αποτέλεσμα τη σταδιακή άνοδο της θερμοκρασίας η οποία από την Τετάρτη (12/7) θα αρχίσει να κυμαίνεται σε επίπεδα καύσωνα. Το εν λόγω κύμα καύσωνα αναμένεται να παρουσιάσει κορύφωση κατά το διήμερο: Παρασκευή - Κυριακή (14-16/7), με τη θερμοκρασία, σε πολλές περιοχές της χώρας να φτάνει στα επίπεδα των 40°C και, τοπικά, να ξεπερνάει τους 42°C. Στα προγνωστικά στοιχεία, υπάρχει έντονη τάση, οι θερμοκρασίες να διατηρηθούν σε ανάλογα επίπεδα για αρκετές ημέρες χωρίς, προς ώρας, να είναι ξεκάθαρες οι ημερομηνίες &quot;εξόδου&quot; από τον καύσωνα και επαναφοράς της θερμοκρασίας σε χαμηλότερα επίπεδα. Πιθανότερες ημερομηνίες για υποχώρηση του κύματος ζέστης, είναι μεταξύ 18 και 22 Ιουλίου, γεγονός που σημαίνει πως ο καύσωνας μπορεί να έχει πολύ μεγάλη διάρκεια, της τάξης των 7 ημερών ή και περισσότερο. Το Χαλάνδρι προβλέπεται να επηρεαστεί σημαντικά από το εν λόγω κύμα καύσωνα. Η άνοδος της θερμοκρασίας θα ξεκινήσει, σταδιακά, από την Τρίτη (11/7) και την Τετάρτη (12/7), η θερμοκρασία προβλέπεται να ξεπεράσει τους 35°C. Πιθανότερη ημέρα για &quot;είσοδο&quot; του Χαλανδρίου στα όρια του καύσωνα είναι η Πέμπτη (13/7) με τη θερμοκρασία να φτάνει τους 37-38°C ενώ από την Παρασκευή έως και την Κυριακή (14-16/7), η θερμοκρασία, στο προάστιο, θα φτάνει στα επίπεδα των 40°C. Παράλληλα θα υπάρξει σημαντική άνοδος της θερμοκρασίας και ως προς τις ελάχιστες τιμές οι οποίες κατά την κορύφωση του φαινομένου θα είναι κοντά στους 30°C. Σύμφωνα με τα διαθέσιμα προγνωστικά στοιχεία, το Χαλάνδρι είναι πολύ πιθανό να βιώσει συνθήκες καύσωνα για αρκετές ημέρες, στοιχείο που ευνοεί τη &quot;θερμική συσσώρευση&quot; κυρίως στα πιο πυκνοκατοικημένες περιοχές και την καταπόνηση του οργανισμού. Τα προγνωστικά στοιχεία, προς ώρας, δεν είναι ξεκάθαρα ως προς την εξέλιξη του καύσωνα μετά τις 16/7 και την ολική διάρκεια του φαινομένου, η πιθανότητα, όμως, για ουσιαστική πτώση της θερμοκρασίας πριν τις 19/7 είναι περιορισμένη. Καθώς τα στοιχεία είναι αρκετά ξεκάθαρα και επίμονα ως προς την έλευση ενός αξιόλογου καύσωνα, και η υψηλή προγνωσιμότητα δίνει τη δυνατότητα να γνωρίζουμε την άφιξή του αρκετές ημέρες πριν αυτό να εμφανιστεί και τον χρόνο να λάβουμε τα απαραίτητα μέτρα σε προσωπικό και πολιτειακό επίπεδο. Αναλυτικά στοιχεία σχετικά με την εξέλιξη του εν λόγω κύματος ζέστης, θα υπάρξουν κατά την ημέρα έναρξης του φαινομένου οπότε και τα προγνωστικά στοιχεία θα είναι πλέον ξεκάθαρα ως προς την ένταση, τη διάρκεια και τα επιμέρους χαρακτηριστικά του. Καλό Σαββατοκύριακο! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr  
