Title:
Συνελήφθη 51χρονος φυγόποινος στο Χαλάνδρι για απάτες και υπεξαίρεση
Description:
Χειροπέδες σε έναν 51χρονο φυγόποινο πέρασαν αστυνομικοί στο Χαλάνδρι - Εξιχνιάστηκε επιπλέον μία περίπτωση απάτης Συνελήφθη, απογευματινές ώρες της 28-2-2023 στο Χαλάνδρι, κατόπιν διερεύνησης πληροφοριών και μετά από επισταμένες αναζητήσεις από αστυνομικούς του Τμήματος Ασφάλειας Χαλανδρίου της Διεύθυνσης Ασφάλειας Αττικής, 51χρονος ημεδαπός, σε βάρος του οποίου εκκρεμούσαν 3 δικαστικές αποφάσεις με τις οποίες καταδικάστηκε σε συνολική ποινή φυλάκισης 4 ετών και 6 μηνών για τα αδικήματα της απάτης και της υπεξαίρεσης. Ειδικότερα, ο 51χρονος πραγματοποιούσε παραγγελίες προϊόντων ηλεκτρονικά από καταστήματα, αποστέλλοντας σχετικό αποδεικτικό στον έμπορο και στη συνέχεια ακύρωνε την πληρωμή που είχε πραγματοποιήσει ηλεκτρονικά. Έπειτα, αφού του αποστέλλονταν τα προϊόντα, τα παραλάμβανε χωρίς, ουσιαστικά, να έχει πληρώσει το αντίστοιχο αντίτιμο. Επιπλέον, από την προανακριτική έρευνα της ανωτέρω υπηρεσίας, εξιχνιάστηκε μία ακόμα περίπτωση απάτης. Ο συλληφθείς θα οδηγηθεί στον αρμόδιο Εισαγγελέα, ενώ η έρευνα για τη συμμετοχή του σε παρόμοια αδικήματα συνεχίζεται. Πηγή: www.newsbomb.gr
