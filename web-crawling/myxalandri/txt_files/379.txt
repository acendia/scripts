Title:
Πώς να ξεπεράσετε το hangover της Πρωτοχρονιάς
Description:
Τι τροφές μπορείτε να καταναλώσετε μετά από μια &quot;δύσκολη&quot; νύχτα; Πρωτοχρονιάτικο ρεβεγιόν και hangover, είναι ένας πολύ συνηθισμένος συνδυασμός τις γιορτινές μέρες. Τα πάρτι, τα οικογενειακά τραπέζια και οι νυχτερινές έξοδοι είχαν την τιμητική τους το βράδυ της Πρωτοχρονιάς που σημαίνει πολύ φαγητό, αλλά και αρκετό αλκοόλ. Ένα ποτηράκι με το φαγητό, άλλο ένα ποτήρι για να τσουγκρίσουμε λίγο πριν την αλλαγή του χρόνου και κάνα δυο ποτά ακόμη στο πάρτι μετά το οικογενειακό τραπέζι είναι αρκετά για να ξυπνήσουμε την άλλη μέρα με hangover. Μιλάμε για αυτό το συναίσθημα που ξυπνάς, όλα γυρίζουν και δεν μπορείς να σηκωθείς από το κρεβάτι. Η πρώτη σκέψη που κάνεις είναι να πάρεις ένα παυσίπονο για τον πονοκέφαλο, που θα σε ανακουφίσει. Έχεις σκεφτεί, όμως, ότι υπάρχουν μερικές φυσικές συνταγές που μπορούν να σε βοηθήσουν να... αναρρώσεις στο πι και φι; Το επόμενο πρωινό Τι τροφές μπορείτε να καταναλώσετε μετά από μια &quot;δύσκολη&quot; νύχτα; Νερό και ισοτονικά ποτά Το αλκοόλ έχει έντονη διουρητική δράση. Μετά από υπερκατανάλωση αλκοόλ είναι πολύ σημαντικό να πιούμε άφθονα υγρά, έτσι ώστε να αποτραπεί η πιθανή αφυδάτωση. Τα ισοτονικά ποτά είναι διαλύματα που περιέχουν ηλεκτρολύτες και έτσι συμβάλουν να αναπληρωθεί πιο γρήγορα η απώλεια ηλεκτρολυτών. Πίνετε καφέ ή τσάι Η καφεΐνη μπορεί να μην έχει ιδιαίτερη δράση κατά του hangover αλλά μπορεί να λειτουργήσει ως διεγερτικό και θα μπορούσε να βοηθήσει στην αίσθηση της νύστας. Ο καφές είναι όμως διουρητικός, επομένως μπορεί να επιδεινώσει την αφυδάτωση. Στεγνά τρόφιμα και όχι λιπαρά και τηγανιτά Είναι πολύ πιθανόν την ημέρα μετά το μεθύσι να έχετε γαστρεντερικές διαταραχές. Ενδείκνυται να καταναλώσετε στεγνά τρόφιμα π.χ. κράκερ, φρυγανιές και τοστ, ενώ καλό είναι να αποφύγετε τα τηγανιτά και λιπαρά τρόφιμα τα οποία δεν είναι κατάλληλα για την αντιμετώπιση των γαστρεντερικών διαταραχών. Αυγά Τα αυγά περιέχουν ένα αμινοξύ, την κυστεΐνη, η οποία έχει την ιδιότητα να διασπά την ακεταλδεύδη που είναι ένα παράγωγο του μεταβολισμού της αιθανόλης (αλκοόλ). Τρώγοντας ένα αυγό θα ανακουφιστείτε πιο γρήγορα από τα συμπτώματα του hangover. Τρόφιμα πλούσια σε υδατάνθρακες Το αλκοόλ επηρεάζει την ισορροπία του σακχάρου στο αίμα μας. Αυτό συμβαίνει γιατί το ήπαρ σας πρέπει να διασπάσει υπερβολικές ποσότητες αλκοόλ και δυσκολεύεται να παράγει ταυτόχρονα γλυκόζη. Καταναλώνοντας τρόφιμα πλούσια σε υδατάνθρακες π.χ. ψωμί, μακαρόνια, μέλι, αντιμετωπίζεις την πιθανή ήπια υπογλυκαιμία που μπορεί να έχει προκληθεί . Μπανάνα και μέλι Τέλος, τρώγοντας μπανάνα και φρούτα που έχουν υψηλή περιεκτικότητα σε μαγνήσιο αναπληρώνεις τις απώλειες μαγνησίου και άλλων ηλεκτρολυτών. Επίσης, η φρουκτόζη που περιέχεται στο μέλι και στα φρούτα, βοηθά τον οργανισμό να διασπάσει το αλκοόλ που κυκλοφορεί στο αίμα. Πηγή: in.gr
