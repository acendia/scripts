Title:
Ξεπερνάμε τον καύσωνα με μακροβούτια σε 4 αγαπημένες οργανωμένες παραλίες της Αττικής
Description:
Κάποιοι προτιμούν το μπάνιο τους μακριά από ξαπλώστρες και κόσμο, κι άλλοι αναζητούν την οργάνωση, τον καφέ, τη σκιά της ομπρέλας και μια... τουαλέτα σε κοντινή ακτίνα. Αν ανήκετε στη δεύτερη κατηγορία, η Αττική έχει πολλές επιλογές για να σας ικανοποιήσει. Από αυτές, εμείς επιλέγουμε τις 4 παρακάτω για να ξεπεράσουμε τον καύσωνα. Ever Eden Beach, Μαύρο Λιθάρι, Ανάβυσσος Η γαλάζια της σημαία είναι ένας σοβαρός λόγος να κατευθυνθείτε προς το ξενοδοχείο Ever Eden Beach Resort στην Ανάβυσσο και να πιάσετε τη δική σας ξαπλώστρα μπροστά στην παραλία με τον χαρακτηριστικό Μαύρο Βράχο. Αν νιώθετε περιπετειώδεις, μπορείτε να επιδοθείτε στα water sports, εναλλακτικά, σας περιμένει μπαρ, καφέ και εστιατόριο για πιο χαλαρές καταστάσεις. Info: https://www.evereden.gr/el/, είσοδος δωρεάν, κόστος 6 ευρώ οι ξαπλώστρες τις καθημερινές και 20 ευρώ τα Σαββατοκύριακα (στο deck 40 ευρώ). Λίμνη Βουλιαγμένης Το μπάνιο σας εδώ θα είναι σίγουρα διαφορετικό, σε ένα ειδυλλιακό τοπίο σε μια λίμνη με υφάλμυρα νερά που ανανεώνονται συνεχώς, τόσο από τη θάλασσα όσο και από τις υπόγειες ιαματικές πηγές. Θα έχετε την ευκαιρία να ζήσετε μια φυσική και μοναδική εμπειρία thermal spa σε ιαματικά νερά, να πιείτε τον καφέ σας και να απολαύσετε το μπάνιο σας σε μια περιοχή που είναι ενταγμένη στον Εθνικό κατάλογο NATURA 2000, ενώ αποτελεί και Τόπο Ιδιαίτερου Φυσικού Κάλους από το Υπουργείο Πολιτισμού. Info: https://www.limnivouliagmenis.gr/en/, τιμή εισόδου 15 ευρώ, Σαββατοκύριακα και αργίες 18 ευρώ. Apollon Beach, Καβούρι Εδώ θα είστε σίγουρα... πρώτη μούρη, στον ειδυλλιακό κόλπο μπροστά από το πολυτελές ξενοδοχείο Divani Apollon Palace &amp;amp; Thalasso. Αν σας αρέσει η κοσμοπολίτικη αύρα της περιοχής και θέλετε να τη συνδυάσετε με απολαυστικό μπάνιο και μαγευτικό ηλιοβασίλεμα, αλλά και θαλάσσια σπορ ή απλώς ξεκούραση, εδώ είναι το σημείο σας, πάντα με το άψογο σέρβις του Ομίλου ξενοδοχείων Διβάνη. Info: https://divaniapollonhotel.com/el/apollon-beach-el/, τιμή εισόδου 30 ευρώ καθημερινές και 36 ευρώ Σαββατοκύριακα με ξαπλώστρες. Varkiza Resort, Βάρκιζα Όσοι θέλουν να απομακρυνθούν ακόμη περισσότερο, προς Βάρκιζα μεριά, στο Varkiza Resort στην ακτή της Βάρκιζας θα βρουν άπλετη άμμο για ρακέτες, κάστρα και φρούρια, όπως επίσης και υπέροχη θάλασσα για μακροβούτια. Εκεί πραγματοποιούνται fitness events, beach tennis και volley, διάφορα θαλάσσια σπορ και θεωρείται μια από τις πιο ωραίες παραλίες της περιοχής. Info: https://www.varkizaresort.gr, τιμή εισόδου 6 ευρώ καθημερινές με ξαπλώστρα, 7,20 ευρώ Σαββατοκύριακα (+10 ευρώ η ξαπλώστρα). Πηγή: www.clickatlife.gr    
