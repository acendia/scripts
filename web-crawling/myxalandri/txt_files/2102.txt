Title:
O Δήμος Χαλανδρίου στην 3η Διεθνή Έκθεση Verde Tec 2019
Description:
Όπως και πέρυσι, έτσι και φέτος ο Δήμος Χαλανδρίου συμμετέχει φέτος και με το δικό του εκθεσιακό περίπτερο στην 3η Διεθνή Έκθεση για Τεχνολογίες Περιβάλλοντος Verde-Tec στα πλαίσια της ενότητας &quot;Τοπική ανάπτυξη και έξυπνες πόλεις με κυκλική οικονομία&quot;. Στην έκθεση θα παρουσιαστούν οι βέλτιστες πρακτικές προαγωγής της &quot;κυκλικής οικονομίας&quot; από Τοπικές Αυτοδιοικήσεις όλης της χώρας. Η Έκθεση είναι ανοιχτή προς το κοινό και θα πραγματοποιηθεί στο εκθεσιακό κέντρο MEC Παιανίας στις 15 με 17 Φεβρουαρίου 2019 υπό την αιγίδα του Υπουργείου Περιβάλλοντος και Ενέργειας (ΥΠΕΝ), του Συνδέσμου Επιχειρήσεων και Βιομηχανιών (ΣΕΒ), της Κεντρικής Ένωσης Δήμων Ελλάδας (ΚΕΔΕ), του Εμπορικού και Βιομηχανικού Επιμελητηρίου Αθηνών (ΕΒΕΑ), του Τεχνικού Επιμελητηρίου Ελλάδας (ΤΕΕ) και Κέντρου Ανανεώσιμων Πηγών κι Εξοικονόμησης Ενέργειας.&amp;nbsp; Την Παρασκευή 15 Φεβρουαρίου 2019 στα πλαίσια του 3ου Διεθνούς Verde-Tec Forum που διοργανώνεται από την Έκθεση Verde-Tec θα πραγματοποιήσουν ομιλίες ο Δήμαρχος του Δήμου Χαλανδρίου Σίμος Ρούσσος και ο Δημοτικός Σύμβουλος εντεταλμένος για θέματα ανακύκλωσης και Καθηγητής ΕΜΠ Γεράσιμος Λυμπεράτος. Συγκεκριμένα, η παρουσίαση του κ. Λυμπεράτου θα πραγματοποιηθεί κάτω από τη θεματική ενότητα τη συνεδριακής εκδήλωσης &quot;Η στρατηγική για την κυκλική οικονομία και η πρόκληση των Smart cities&quot; η οποία διοργανώνεται από τον εκδοτικό οίκο Τεχνοεκδοτική / Τ-Press σε συνεργασία με το Υπουργείο Περιβάλλοντος και Ενέργειας (ΥΠΕΝ), την Κεντρική Ένωση Δήμων Ελλάδος (ΚΕΔΕ) και το Εθνικό Μετσόβιο Πολυτεχνείο (ΕΜΠ). Η ομιλία του κ. Ρούσσου θα πραγματοποιηθεί κατά τη διάρκεια του Εργαστηρίου 1 (Workshop 1) στο θεματικό άξονα &quot;Κυκλική Οικονομία Διαχείριση Αποβλήτων και ο ρόλος της Τοπικής Αυτοδιοίκησης&quot; που διοργανώνεται από τον Ελληνικό Οργανισμό Ανακύκλωσης (ΕΟΑΝ). Κατά τη διάρκεια διεξαγωγής του Forum, 15 με 17 Φεβρουαρίου, θα πραγματοποιηθούν τουλάχιστον 30 συνεδριακές εκδηλώσεις και εργαστήρια, με περισσότερους από 180 ομιλητές. &amp;nbsp;
