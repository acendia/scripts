Title:
Κρίστη Αγαπητού προς ΚΑΠΗ: «Για την παράταξη “Χαλάνδρι σε Δράση” παραμένετε υπερήφανοι μαχητές της ζωής»
Description:
Η δημοτική παράταξη “Χαλάνδρι σε Δράση” εξέδωσε την ακόλουθη ανακοίνωση αναφορικά με την επίσκεψη μελών της στα ΚΑΠΗ Χαλανδρίου:  «Χρησιμοποιούν συχνά δύο φράσεις για εσάς. “Περήφανα γηρατειά” και “απόμαχοι της ζωής”. Θέλουμε να ξέρετε, ότι για μας, για τη παράταξή μας “Χαλάνδρι σε Δράση”, δεν ισχύει καμία από τις δύο. Εμείς σας βλέπουμε και θα σας αντιμετωπίζουμε ως υπερήφανους μαχητές της ζωής. Αυτό, δηλαδή, που πραγματικά είστε. Παραμένετε ενεργό κομμάτι της ελληνικής κοινωνίας. Θα βρισκόμαστε πάντα στο πλευρό σας...». Τα παραπάνω λόγια ανήκουν στην υποψήφια δήμαρχο Χαλανδρίου, Κρίστη Αγαπητού και ειπώθηκαν κατά την επίσκεψή της σε ΚΑΠΗ της πόλης μας, μαζί με τα στελέχη της παράταξης Ρούλα Αλεξανδρή και Δημήτρη Αντωνόπουλο. Η Κ. Αγαπητού σημείωσε οτιδήποτε μπορεί να βελτιώσει τις συνθήκες για τους ανθρώπους, που διανύουν το τρίτο ηλικιακό επίπεδο τονίζοντας, ότι θα προστεθούν στο πρόγραμμα της παράταξης “Χαλάνδρι σε Δράση” το οποίο και τους ανέλυσε εισπράττοντας τη θετική ανταπόκρισή τους. Παράλληλα, η υποψήφια δήμαρχος Χαλανδρίου και οι σύμβουλοι της παράταξης συζήτησαν και με εργαζόμενους στο ΚΑΠΗ, για θέματα που αντιμετωπίζουν, με την Κ. Αγαπητού να τονίζει τη σημασία του κοινωνικού έργου, που επιτελούν.      
