Title:
Καθαρισμοί ρεμάτων σε Χαλάνδρι και Πεντέλη από συνεργεία της Περιφέρειας Αττικής
Description:
Σε καθημερινή βάση συνεχίζονται οι καθαρισμοί των ρεμάτων από τα συνεργεία της Περιφέρειας Αττικής με καθημερινές παρεμβάσεις σε περιοχές υψηλής επικινδυνότητας. Αναλυτικότερα, στον Βόρειο Τομέα: 1. Ολοκληρώθηκε ο καθαρισμός του ρέματος Χαλανδρίου πλησίον της γέφυρας Γυφτοπούλου στα διοικητικά όρια του Δήμου Χαλανδρίου. 2. Ολοκληρώθηκε ο καθαρισμός και η απομάκρυνση 1 δέντρου του ρέματος Αγίας Μαρίνας παρά την οδό Πεζόδρομου Πατρών στα διοικητικά όρια του Δήμου Πεντέλης. 3. Ολοκληρώθηκε ο καθαρισμός και η απομάκρυνση 21 δέντρων του ρέματος από την οδό Σωκράτους έως την οδό Εποικιστών Μελισσιωτών στα διοικητικά όρια του Δήμου Πεντέλης «Συνεχίζουμε αδιάκοπα και στοχευμένα την εφαρμογή του προγράμματος διευρυμένων καθαρισμών των ρεμάτων της Αττικής, ελαχιστοποιώντας τους κινδύνους από ακραία καιρικά φαινόμενα. Οι επιπτώσεις της κλιματικής αλλαγής επιβάλλουν να είμαστε διαρκώς σε επαγρύπνηση», δήλωσε η αντιπεριφερειάρχης Π.Ε. Βορείου Τομέα Αθηνών, Λουκία Κεφαλογιάννη.  
