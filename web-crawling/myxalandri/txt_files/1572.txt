Title:
Δήμος Χαλανδρίου: «Υπερτριπλάσιο το τίμημα του κυλικείου στο Κοιμητήριο με ανοιχτή δημόσια δημοπρασία»
Description:
Άμεση ήταν η απάντηση του Δήμου Χαλανδρίου στη σημερινή ανακοίνωση της δημοτικής παράταξης “Χαλάνδρι σε Δράση”: Να απευθυνθείτε στη Δικαιοσύνη αν έχετε κάτι να πείτε κ. Ρούσσο. Αναλυτικά:  Τέταρτη στη σειρά ανακοίνωση από την παράταξη «Χαλάνδρι σε Δράση» της κ. Αγαπητού και του κ. Κουράση... Καμία έκπληξη! Κατανοητή η προσπάθεια τους να δικαιολογήσουν τα αδικαιολόγητα για την ωμή και προκλητική στάση τους ενάντια στο δημόσιο συμφέρον. Δυστυχώς όμως για την παράταξη τους, η υπόθεση του κυλικείου στο Κοιμητήριο έκλεισε οριστικά και αμετάκλητα με την αποβολή του «προστατευόμενού» τους, καταπατητή. Μπορεί να χρειάστηκαν δύο εξώδικα, 3 διοικητικές αποβολές, 5 δικαστήρια, 2 αυτόφωρες συλλήψεις, προκειμένου να φύγει από το κυλικείο ο κατά δήλωση του κ. Κουράση «σοβαρός επιχειρηματίας». Μπορεί επί 8 μήνες, ο εν λόγω να συνέχιζε να το εκμεταλλεύεται παρανόμως, χωρίς σύμβαση, χωρίς μισθωτήριο συμβόλαιο, τραμπουκίζοντας, σκίζοντας δικόγραφα, δικαστικών επιμελητών, σπάζοντας κλειδαριές και τζάμια, ΌΜΩΣ το πάρτι τελείωσε. Η ανοιχτή και δημόσια διαγωνιστική διαδικασία, την οποία πρώτη η σημερινή διοίκηση εφαρμόζει σταθερά από το 2014 για όλα τα ακίνητα του Δήμου, ανέδειξε πλειοδότη. Το τίμημα ορίστηκε στα 9.800 ευρώ, και είναι υπερτριπλάσιο αυτού που εισέπραττε ο Δήμος επί 15 χρόνια. Όσο για τις φανφάρες περί προσφυγής στη Δικαιοσύνη και λάσπης στο ανεμιστήρα, καλό θα ήταν, η επικεφαλής της παράταξης «Χαλάνδρι σε Δράση» και ο τέως δήμαρχος, να είναι πιο εγκρατείς. Το οφείλουν στους πολίτες, όταν δύο πρώην αντιδήμαρχοι και κορυφαία στελέχη της παράταξής τους έχουν καταδικαστεί τελεσίδικα, για πλαστογραφία ο ένας και για υπεξαίρεση ο δεύτερος. Στο σπίτι του κρεμασμένου, δεν μιλάμε για σκοινί...   Σχετικά άρθρα: Δήμος Χαλανδρίου: Τέλος στην “αμαρτωλή” σύμβαση για το κυλικείο του Δημοτικού Κοιμητηρίου Ο Π. Βάσιος για τη ΦΛΥΑ και την εκμετάλλευση του κυλικείου του Κοιμητηρίου Χαλανδρίου Δήμος Χαλανδρίου: Εκ νέου διοικητική αποβολή του καταπατητή του κυλικείου στο Δημοτικό Κοιμητήριο Η παράταξη “Χαλάνδρι σε Δράση” για το κυλικείο του Κοιμητηρίου και τη στάση του δημάρχου “Χαλάνδρι Απόφαση Ευθύνης”: Ο Π. Βάσιος για το κυλικείο του Κοιμητηρίου Χαλανδρίου Διοίκηση Δήμου Χαλανδρίου: Ούτε λέξη δεν βρήκε να πει η κ. Αγαπητού για την “αμαρτωλή” σύμβαση του κυλικείου στο Κοιμητήριο “Χαλάνδρι Ορίζοντας 2023”: Το δημοτικό συμφέρον, η κοινή λογική και το ουσιαστικό αποτέλεσμα, πυλώνες της πολιτικής μας Δήμος Χαλανδρίου: «Δικαιώνει πανηγυρικά τη διοίκηση Ρούσσου το φινάλε με το κυλικείο του Κοιμητηρίου» Απάντηση του Π. Βάσιου στην ανακοίνωση του Μ. Κρανίδη για το κυλικείο του Κοιμητηρίου Χαλανδρίου “Χαλάνδρι σε Δράση”: Έκθετη η διοίκηση Ρούσσου με το κυλικείο στο Κοιμητήριο Δήμος Χαλανδρίου: «Στην περίπτωση του κυλικείου στο Κοιμητήριο, Αγαπητού και Κουράσης ξεχνούν ότι η σιωπή είναι χρυσός»  “Χαλάνδρι σε Δράση”: Να απευθυνθείτε στη Δικαιοσύνη αν έχετε κάτι να πείτε κ. Ρούσσο  
