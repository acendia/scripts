Title:
Εγγραφές βρεφών και νηπίων στα Τμήματα Προσχολικής Αγωγής του Δήμου Χαλανδρίου
Description:
Ο Δήμος Χαλανδρίου ενημερώνει τους γονείς/κηδεμόνες ότι οι εγγραφές βρεφών και νηπίων στα Τμήματα Προσχολικής Αγωγής, για το σχολικό έτος 2023-2024, θα ξεκινήσουν από τη Δευτέρα 29 Μαΐου 2023 έως και την Παρασκευή 30 Ιουνίου 2023. Σημειώνεται ότι γίνονται δεκτά βρέφη από 11 μηνών ενώ διατηρείται και για τη νέα σχολική χρονιά η πλήρης απαλλαγή από τα τροφεία για εισοδήματα έως 25.000 ευρώ, η μείωση των τροφείων κατά 50% για πολύτεκνες και τρίτεκνες οικογένειες και η μείωσή τους κατά 20% στην περίπτωση της εφάπαξ καταβολής. Διαδικασία υποβολής αίτησης Ο γονέας/κηδεμόνας υποβάλλει την αίτηση εγγραφής και τα απαιτούμενα δικαιολογητικά αποκλειστικά ηλεκτρονικά στην πλατφόρμα: https://preschool.chalandri.gr Ακολουθεί η ανακοίνωση εγγραφών βρεφών και νηπίων στα Τμήματα Προσχολικής Αγωγής, σχολικού έτους 2023-2024, σύμφωνα με την αριθμ. 150/2023 απόφαση του Δημοτικού Συμβουλίου του Δήμου Χαλανδρίου. ΑΝΑΚΟΙΝΩΣΗ ΕΓΓΡΑΦΩΝ ΒΡΕΦΩΝ ΚΑΙ ΝΗΠΙΩΝ ΣΧΟΛΙΚΟΥ ΕΤΟΥΣ 2023-2024 Δείτε αναλυτικά όλους τους ενεργούς συνδέσμους που ακολουθούν:  ΟΔΗΓΙΕΣ ΓΙΑ ΤΗ ΔΗΜΙΟΥΡΓΙΑ ΛΟΓΑΡΙΑΣΜΟΥ ΧΡΗΣΤΗ ΟΔΗΓΙΕΣ ΕΙΣΟΔΟΥ ΧΡΗΣΤΗ ΚΑΙ  ΚΑΤΑΧΩΡΗΣΗΣ ΑΙΤΗΣΗΣ ΑΙΤΗΣΗ ΕΓΓΡΑΦΗΣ ΒΕΒΑΙΩΣΗ ΥΓΕΙΑΣ ΤΟΥ ΠΑΙΔΙΟΥ ΥΠΕΥΘΥΝΗ ΔΗΛΩΣΗ ΕΝΗΜΕΡΩΣΗ ΓΙΑ ΤΗΝ ΕΠΕΞΕΡΓΑΣΙΑ ΤΩΝ ΠΡΟΣΩΠΙΚΩΝ ΔΕΔΟΜΕΝΩΝ ΚΕΙΜΕΝΟ ΣΥΓΚΑΤΑΘΕΣΗΣ ΓΙΑ ΤΗ ΦΟΡΜΑ ΕΓΓΡΑΦΗΣ ΣΤΗΝ ΥΠΗΡΕΣΙΑ ΑΠΟΣΤΟΛΗΣ  ΕΝΗΜΕΡΩΤΙΚΟΥ ΔΕΛΤΙΟΥ (NEWSLETTER) Τα δικαιολογητικά 1 έως 5 είναι υποχρεωτικό να επισυναφθούν για την υποβολή της αίτησης. Εάν δεν μεταφορτωθούν δεν θα μπορέσει να προχωρήσει η ηλεκτρονική αίτηση. Κατά τα λοιπά ισχύουν οι οδηγίες. Ιωάννα Αθανασάτου, αντιδήμαρχος Παιδείας &amp;amp; Προσχολικής Αγωγής: «Σταθερή η στήριξη των οικογενειών με παιδιά» «Η καθιέρωση της αδιάβλητης διαδικασίας επιλογής βρεφών και νηπίων, μέσω της ειδικής διαπαραταξιακής επιτροπής που ορίζεται από το Δημοτικό Συμβούλιο, διασφαλίζει την ομαλή διεξαγωγή των εγγραφών και για τη νέα χρονιά. Το εξαιρετικό προσωπικό της Προσχολικής αποτελεί επίσης εχέγγυο για το υψηλό επίπεδο υπηρεσιών που προσφέρονται. »Ο Δήμος Χαλανδρίου θα συνεχίσει να στηρίζει σταθερά τις οικογένειες με παιδιά. Ήδη από το 2014, που ανέλαβε η σημερινή διοίκηση, οι Παιδικοί Σταθμοί του Χαλανδρίου διπλασιάστηκαν και δημιουργήθηκαν βρεφικά τμήματα εκ του μηδενός -μιας και είχαν καταργηθεί τον Σεπτέμβριο του 2011- ενώ το ηλιακό όριο εγγραφής βρεφών έπεσε από τους 18 μήνες στους 11. »Παράλληλα, ίσχυσε  πλήρης απαλλαγή από τα τροφεία για εισοδήματα έως 25.000 ευρώ και μια σειρά από απαλλαγές για τους ασθενέστερους ενώ συνεχής είναι και η αναβάθμιση των κτηριακών υποδομών, σύμφωνα με τις πιο αυστηρές προδιαγραφές αδειοδότησης», σημείωσε η αντιδήμαρχος Παιδείας &amp;amp; Προσχολικής Αγωγής Ιωάννα Αθανασάτου, με αφορμή την έναρξη της διαδικασίας των εγγραφών.  
