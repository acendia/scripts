Title:
Σύλλογος Χαλανδρίου ΑΡΓΩ: Εκδήλωση για την Οδύσσεια της Ελληνικής Βιομηχανίας
Description:
O Πολιτιστικός - Επιστημονικός Σύλλογος Χαλανδρίου «ΑΡΓΩ» προσκαλεί την Παρασκευή 2 Μαρτίου 2018 και ώρα 19:00, στην εκδήλωση-συζήτηση με θέμα: “Η Οδύσσεια της Ελληνικής Βιομηχανίας και η θέση της στο νέο οικονομικό περιβάλλον”, με ομιλητή τον Αλέξανδρο Οικονομίδη, Μαθηματικό - Μηχανουργό, Ιδρυτικό μέλος του Ινστιτούτου Ενδογενούς Παραγωγικής Ανασυγκρότησης (ΙΝΕΠΑ). Η εκδήλωση θα πραγματοποιηθεί στο Αετοπούλειο Πολιτιστικό Κέντρο (Φιλικής Εταιρείας 11, Χαλάνδρι). Ο Σύλλογος Χαλανδρίου&amp;nbsp;«ΑΡΓΩ» αναφέρει στην ανακοίνωσή του: &quot;Θα επιχειρήσουμε να ιχνηλατήσουμε την ιστορία της ελληνικής βιομηχανίας - μεταποίησης, καθώς και κάτω από ποιες συνθήκες συντελέστηκε η όποια εκβιομηχάνιση, από τη δημιουργία του ελληνικού κράτους μέχρι σήμερα. Σκοπός μας είναι, ανατρέχοντας στην ιστορία αυτή, να αναδείξουμε τους ουσιαστικούς λόγους της σημερινής οικονομικής, και όχι μόνον, κρίσης στην Ελλάδα. Οι γεωφυσικές, πολιτικές και κοινωνικές συνθήκες στην Ελλάδα ήταν πολύ διαφορετικές από αυτές που επικρατούσαν στη βορειοδυτική Ευρώπη. Χωρίς τις προϋποθέσεις μιας φεουδαλικής γεωργίας ήταν αδύνατη αργότερα η δημιουργία μιας μεγάλης καπιταλιστικής βιομηχανίας. Από την αρχαιότητα ακόμη, ο κυρίαρχος τρόπος παραγωγής στην Ελλάδα ήταν και παραμένει ο ευέλικτος Μικροιδιοκτητικός Τρόπος. Λόγω αυτού του λόγου, στις σημερινές συνθήκες παγκόσμιας καπιταλιστικής κρίσης, με την χωρίς ορατό τέλος αποβιομηχάνιση της Δύσης, η Ελλάδα έχει ακόμα τη δυνατότητα να υπερβεί αυτήν την κρίση επ&#039; ωφελεία της κοινωνίας της. Συνηγορούν η γεωοικονομία μας, η ιστορική τεχνική μας ταυτότητα, το ακόμη κυρίαρχο στη χώρα μικροϊδιοκτητικό παραγωγικό μοντέλο, η απουσία της δυτικού τύπου μεγάλης βιομηχανίας και τέλος, η ευελιξία της διάσπαρτης στη χώρα μικρού μεγέθους μεταποιητικής μας υποδομής. Σε συνθήκες ανάδυσης μιας Νέας Βιομηχανικής Επανάστασης, του γερμανικού -ευρωπαϊκού προγράμματος Industrie 4.0, και της οικονομίας «της γνώσης», ποια είναι η θέση των ελληνικών μεταποιητικών επιχειρήσεων;&quot;. &amp;nbsp;
