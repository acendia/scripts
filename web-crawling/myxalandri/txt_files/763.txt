Title:
Η παράταξη “Αγαπάμε το Χαλάνδρι” για την επέκταση του ρυμοτομικού σχεδίου στις περιοχές “Πεύκο Πολίτη - Δουκίσ
Description:
Ανακοίνωση της δημοτικής παράταξης “Αγαπάμε το Χαλάνδρι”, αναφορικά με την επέκταση του ρυμοτομικού σχεδίου στις περιοχές «Πεύκο Πολίτη - Δουκίσσης Πλακεντίας»: Κρίστη Αγαπητού, επικεφαλής δημοτικής παράταξης “Αγαπάμε το Χαλάνδρι”, υποψήφια δήμαρχος Χαλανδρίου: «Για την επίλυση συνέβαλαν ΟΛΟΙ. Δεν αποτελεί ατομική επιτυχία κανενός» H αναμφίβολα θετική εξέλιξη για το «Πεύκο Πολίτη - Ζώνη Δουκίσσης Πλακεντίας» στο Χαλάνδρι, που απέκτησε «σάρκα και οστά» με την έγκριση της πολεοδομικής μελέτης ένταξης 1.300 στρεμμάτων στο Σχέδιο Πόλης (ΦΕΚ 420/Δ΄/24.05.23), «κόβει» έναν «γόρδιο δεσμό» που υπήρχε για τη πόλη μας σχεδόν 40 χρόνια. Η παράταξη «Αγαπάμε το Χαλάνδρι» χαιρετίζει την λύση του πολυετούς προβλήματος, η οποία δίνει λύση στην ταλαιπωρία, που υπόκεινται χιλιάδες μικροϊδιοκτήτες. Σπεύδει όμως να διευκρινίσει, ώστε να μη παραποιείται η ιστορία ή να μην γίνεται αντικείμενο θριαμβολογίας από οποιονδήποτε, ότι για να επιτευχθεί η επίλυση του συγκεκριμένου θέματος, συνέβαλαν ΟΛΟΙ και δεν αποτελεί ατομική επιτυχία κανενός. Προσωπικά, ως επικεφαλής της παράταξης «Αγαπάμε το Χαλάνδρι» αλλά και ως πρώην Αντιδήμαρχος Οικονομικών είχα αγωνιστεί για να ολοκληρωθεί θετικά για το Χαλάνδρι το εν λόγω ζήτημα. Μόλις, πριν από μερικούς μήνες, σε αλλεπάλληλες συναντήσεις, που είχα με αρμόδια στελέχη της Κυβέρνησης και της Περιφέρειας τόνισα τη σημασία, που έχει για τους συμπολίτες μου, η διευθέτηση του ζητήματος. Βρήκα ευήκοα ώτα. Και σίγουρα δεν είναι τυχαίο, ότι η λύση δόθηκε αφού προηγουμένως διορθώθηκαν τα σφάλματα και συμπληρώθηκαν οι ελλείψεις της πολεοδομικής μελέτης που είχε υποβάλει η Διοίκηση του Δήμου. Το Χαλάνδρι έχει πλέον μία τεράστια ευκαιρία ανάπτυξης, ώστε να πάψει να ασφυκτιά. Ως παράταξη δεσμευόμαστε, ότι για μας προέχει το «εμείς» και όχι το «εγώ». Γιατί υπεράνω όλων είναι το συμφέρον των Χαλανδραίων και όχι το προσωπικό ή η ατομική προβολή οποιουδήποτε.   Σχετικά άρθρα:  “Πεύκο Πολίτη”: Εκδόθηκε το ΦΕΚ έγκρισης της Πολεοδομικής Μελέτης για την ένταξη στο Σχέδιο Πόλης Χάρης Ρώμας: Απολογισμός για το “Πεύκο Πολίτη”
