Title:
Επιτυχημένο το Πασχαλινό παζάρι που διοργάνωσε ο Σύλλογος “Καλλιστώ”
Description:
Μέσα σε ένα Πασχαλινό κλίμα αγάπης, αισιοδοξίας, προσφοράς και με τη μεγάλη συμμετοχή του κόσμου, πραγματοποιήθηκε με επιτυχία το Πασχαλινό Παζάρι του Συλλόγου κοινωνικών δράσεων για την Υγεία &amp;amp; το Περιβάλλον “Καλλιστώ”. Οι φίλοι και τα μέλη του Συλλόγου “Καλλιστώ”, επισκέφθηκαν το Βazaar στον χώρο του Ιδρύματος Χατζηκώνστα, προκειμένου να πραγματοποιήσουν τις πασχαλινές αγορές τους. Έσοδα από το παζάρι θα δοθούν στον Άγιο Σάββα. Όλα τα παιδιά «καλωσόρισαν το Πάσχα» με ζωγραφιές, κολάζ και άλλες χειροτεχνίες στο πασχαλινό εργαστήρι που είχε στηθεί στη βιβλιοθήκη του Ιδρύματος. Ο Σύλλογος Καλλιστώ εκφράζει ένα μεγάλο ευχαριστώ στο Ίδρυμα Χατζηκώνστα για την ευγενική φιλοξενία και στον κόσμο που το επισκέφτηκε. Καλή Ανάσταση &amp;amp; Καλό Πάσχα!  
