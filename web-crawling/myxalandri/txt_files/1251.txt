Title:
Καθαρά &quot;χειμωνιάτικη&quot; η νέα εβδομάδα στο Χαλάνδρι
Description:
Καθαρά &quot;χειμωνιάτικη&quot; θα μπορούσε να χαρακτηριστεί η νέα εβδομάδα, στο Χαλάνδρι, καθώς ο &quot;Γραίγος&quot; (Βορειοανατολικός άνεμος) αναλαμβάνει δράση, ρίχνοντας αισθητά τη θερμοκρασία και διατηρώντας την, κατά το μεγαλύτερο διάστημα της εβδομάδας, κάτω από 10°C, με την &quot;αίσθηση ψύχους&quot; κατά διαστήματα να προσεγγίζει τους 0°C, λόγω του συνδυασμού των χαμηλών θερμοκρασιών με τους ισχυρούς ανέμους. Παράλληλα, ο ουρανός για μεγάλα χρονικά διαστήματα, θα καλύπτεται από νεφώσεις, οι οποίες είναι πιθανό να δώσουν παροδική βροχή ή χιονόνερο ενώ χιονοπτώσεις θα εκδηλώνονται στα γύρω ορεινά. Μάλιστα, από τις βραδινές ώρες της Τρίτης μέχρι και τα ξημερώματα της Πέμπτης, τουλάχιστον, είναι πολύ πιθανό η θερμοκρασία να πέσει σε επίπεδα που θα επιτρέψουν την εκδήλωση παροδικών χιονοπτώσεων και μέσα στην πόλη μας. Οι συνθήκες αυτές, αναμένεται, σε γενικές γραμμές, να διατηρηθούν μέχρι την Παρασκευή. Εν συνεχεία προβλέπεται εξασθένιση των ανέμων και σταδιακή άνοδος της θερμοκρασίας, ενώ το Σαββατοκύριακο μάλλον θα χαρακτηριστεί από γενικά ήπιες συνθήκες. Αξίζει να σημειωθεί, ότι από στατιστικής άποψης, η μεγαλύτερη συχνότητα χιονοπτώσεων στην περιοχή μας, εμφανίζεται από τα μέσα Ιανουαρίου μέχρι και τις αρχές Μαρτίου, γεγονός που σημαίνει πως ο &quot;λευκός επισκέπτης&quot; εμφανίζεται συχνότερα κατά τη διάρκεια της αποκριάς παρά κατά την περίοδο των Χριστουγέννων. Καλή εβδομάδα!&amp;nbsp; Γεώργιος ΠαπακωστόπουλοςΣυντονιστής προγνώσεων καιρού - SiMeteo.gr &amp;nbsp;
