Title:
Συλλαλητήριο στο Σύνταγμα σήμερα ενάντια στη συμφωνία των Πρεσπών
Description:
Συλλαλητήριο ενάντια στη συμφωνία των Πρεσπών θα πραγματοποιήσουν σήμερα παμμακεδονικές οργανώσεις και επιτροπές στο Σύνταγμα στις 2:00 μ.μ. Όπως αναφέρει η παμμακεδονική Συνομοσπονδία σε ανακοίνωσή της, σε συνέχεια των προηγούμενων κινητοποιήσεων καλεί σε «μεγάλη λαϊκή κινητοποίηση». Επιπλέον, σύμφωνα με την παμμακεδονική Συνομοσπονδία, τη Δευτέρα θα ξεκινήσει πορεία διαμαρτυρίας από την πόλη των Πρεσπών η οποία θα καταλήξει στις 27 Ιανουαρίου στο Σύνταγμα. Σύμφωνα με πληροφορίες μεταξύ των ομιλητών της σημερινής συγκέντρωσης θα είναι ο πρόεδρος της Ελληνοαμερικανικής Ένωσης, Κρις Σπύρου, η τραγουδίστρια Αφροδίτη Μάνου κι ο πρόεδρος της Πανελλήνιας Ομοσπονδίας Πολιτιστικών Συλλόγων Μακεδόνων Γιώργος Τάτσιος, ενώ αναμένεται να διαβαστεί μήνυμα του Μίκη Θεοδωράκη. Παράλληλα &quot;αντισυγκέντρωση&quot; από οργανώσεις της εξωκοινοβουλευτικής αριστεράς και συλλογικότητες του αντιεξουσιαστικού χώρου θα πραγματοποιηθεί στη 1:00 μ.μ. στα Προπύλαια. Σημειώνεται ότι έκτακτες κυκλοφοριακές ρυθμίσεις θα ισχύσουν, σύμφωνα με την αστυνομία, στην ευρύτερη περιοχή του κέντρου της Αθήνας, λόγω του σημερινού συλλαλητηρίου. Ειδικότερα, δεν θα επιτρέπεται η στάση και η στάθμευση από το Σάββατο, στις 22:00, ενώ θα διακοπεί η κυκλοφορία την Κυριακή, στις 06:00, στην ευρύτερη περιοχή του κέντρου της Αθήνας. Οι συγκεκριμένες κυκλοφοριακές ρυθμίσεις θα εφαρμοστούν σταδιακά και ανάλογα με τις κυκλοφοριακές συνθήκες που θα επικρατούν. Επιπλέον, κατόπιν εντολής της αστυνομίας από το πρωί της Κυριακής στις 10:00 θα κλείσουν οι σταθμοί του Μετρό &quot;Σύνταγμα&quot;, &quot;Πανεπιστήμιο&quot; και &quot;Ομόνοια&quot; και οι συρμοί θα διέρχονται χωρίς να πραγματοποιούνται στάσεις. Κλειστοί οι σταθμοί του Μετρό &quot;Σύνταγμα&quot;, &quot;Πανεπιστήμιο&quot; και &quot;Ομόνοια&quot;, λόγω του συλλαλητηρίου Κλειστοί παραμένουν, από τις 10.00 το πρωί, οι σταθμοί &quot;Σύνταγμα&quot;, &quot;Πανεπιστήμιο&quot; και &quot;Ομόνοια&quot; του Μετρό, έπειτα από εντολή της Ελληνικής Αστυνομίας, λόγω του συλλαλητηρίου της «Επιτροπής Αγώνα για την Ελληνικότητα της Μακεδονίας». Οι συρμοί θα διέρχονται από τους σταθμούς αυτούς χωρίς στάση, σύμφωνα με σχετική ενημέρωση από την ΣΤΑΣΥ.&amp;nbsp; Πηγή: ΑΠΕ-ΜΠΕ &amp;nbsp;
