Title:
“ΕμβολιάΖΩμαι σήμερα! Ούτε αύριο Ούτε ΜΕΘαύριο”: Σποτ ενημέρωσης Περιφέρειας Αττικής και ΙΣΑ
Description:
Μία ακόμα πρωτοβουλία ανέλαβε η Περιφέρεια Αττικής σε συνεργασία με τον Ιατρικό Σύλλογο Αθηνών, στο πλαίσιο της συνεχιζόμενης προσπάθειάς τους, για την ευαισθητοποίηση των πολιτών και την υγειονομική θωράκιση απέναντι στην πανδημία. Ειδικότερα, δημιούργησαν ένα ενημερωτικό βίντεο με θέμα: «ΕμβολιάΖΩμαι σήμερα! Ούτε αύριο Ούτε ΜΕΘαύριο». https://www.youtube.com/watch?v=uzGS0RhCL6o Στο βίντεο παίρνουν μέρος υγειονομικοί της “πρώτης γραμμής”, όπως ο πνευμονολόγος και ο προϊστάμενος της Νοσηλευτικής Μονάδας COVID από το Γ.Ν.Α. Σισμανόγλειο καθώς και πολίτες από διαφορετικές κοινωνικές ομάδες. Ο εκπαιδευτικός, ο οδηγός ταξί, ο συνταξιούχος, ο φοιτητής, όπως και εγκυμονούσες γυναίκες, μάς λένε ΝΑΙ στο εμβόλιο! «Ο εμβολιασμός είναι το μεγαλύτερο όπλο ενάντια στην πανδημία. Ενώνουμε τις φωνές μας στέλνοντας το ηχηρό μήνυμα σε όλους τους πολίτες πως ο εμβολιασμός σώζει ζωές. Η Περιφέρεια Αττικής και ο ΙΣΑ παραμένουν στην πρώτη γραμμή της μάχης ενάντια στην πανδημία με νέες πρωτοβουλίες για την ευαισθητοποίηση των πολιτών», τόνισε ο περιφερειάρχης Αττικής και πρόεδρος του ΙΣΑ Γιώργος Πατούλης.
