Title:
Συνάντηση Μάνου Κρανίδη με τον αντιδήμαρχο του Δήμου Αθηναίων Χρήστο Τεντόμα
Description:
O Μάνος Κρανίδης, δημοτικός σύμβουλος, επικεφαλής της δημοτικής παράταξης “Χαλάνδρι Ορίζοντας 2023” και υποψήφιος δήμαρχος, συναντήθηκε την Τετάρτη 30 Μαρτίου με τον Χρήστο Τεντόμα, αντιδήμαρχο Κλιματικής Αλλαγής - Πρασίνου και π. πρόεδρο Δημοτικού Συμβουλίου του Δήμου Αθηναίων, «έναν έμπειρο άνθρωπο της αυτοδιοίκησης με ουσιαστική διαχρονική προσφορά», όπως σημειώνεται στη σχετική ανακοίνωση. Έγινε μια εποικοδομητική συζήτηση για θέματα Δήμων και ειδικά περιβάλλοντος. Επίσης ο κ. Κρανίδης είχε τη χαρά να δώσει στον κ. Τεντόμα το νέο του βιβλίο «Τα Διαχρονικά Μυστικά Στρατηγικής Αξιοποίησης Ακινήτων» και να του ευχηθεί καλή δύναμη στα καθήκοντά του.
