Title:
Το απόλυτο μενού για το γιορτινό τραπέζι
Description:
Οι γιορτές είναι μια καλή ευκαιρία για οικογενειακά και φιλικά τραπεζώματα και συγκεντρώσεις. Φίλοι που έχουμε καιρό να δούμε, συγγενείς από άλλες πόλεις ίσως και από άλλες χώρες. Εάν λοιπόν οργανώνεις και εσύ φέτος μια τέτοια συγκέντρωση, η σημερινή ανάρτηση είναι για σένα. Για σήμερα λοιπόν σου έχω ετοιμάσει ένα γιορτινό μενού με νόστιμες συνταγές αλλά και ιδέες για όλες τις λεπτομέρειες που θα κάνουν το τραπέζι σου ξεχωριστό και μοναδικό. Όπως πολύ καλά γνωρίζεις, όλα τα τραπεζώματα (μικρά ή μεγάλα) θέλουν και αυτά την οργάνωσή τους για να περάσουν ΟΛΟΙ καλά. Θυμήσου ότι η μεγαλύτερη επιτυχία ενός τραπεζιού ή party είναι να περάσουν καλά όχι μόνο οι καλεσμένοι αλλά και η οικοδέσποινα. Ιδέες για διακόσμηση Όσο νόστιμα και εάν είναι το μενού σου, αυτό που θα απογειώσει το γιορτινό σου τραπέζι είναι η διακόσμησή του. Η Κατερίνα έχει ετοιμάσει υπέροχες Ιδέες για να στολίσεις το χριστουγεννιάτικο τραπέζι σου με υλικά που ήδη έχεις. Δώρα για τους καλεσμένους Το γιορτινό τραπέζι συνήθως συνοδεύεται και από ανταλλαγή δώρων. Είτε λοιπόν έχεις αγοράσει κάτι για τους αγαπημένους σου είτε όχι, είναι όμορφο να τους αφήσεις ένα μικρό δωράκι στη θέση τους πάνω στο τραπέζι, ακόμα και εάν πρόκειται για ένα απλό σοκολατάκι. Μην ξεχνάς ότι αυτό που μετρά είναι η χειρονομία. Δεν χρειάζεται να ξοδευτείς, ένα απλό δωράκι στους καλεσμένους σου είναι ότι πρέπει για να δεις το χαμόγελο και την λάμψη στο πρόσωπό τους. Δες εδώ 5+1 Ιδέες για εύκολα DIY δώρα για καλεσμένους και συναδέλφους. Γιορτινό μενού Και αφού καλύψαμε τα περιφεριακά θέματα, ας περάσουμε στο καυτό θέμα... τι θα φάμε, γιατί όλα για το φαγητό γίνονται! Είτε το &quot;έχεις&quot; είτε όχι, προτίμησε να ετοιμάσεις φαγητά δοκιμασμένα που έχεις ήδη ξανακάνει. Τώρα δεν είναι η κατάλληλη στιγμή να δοκιμάσεις τη συνταγή για σουφλέ σοκολάτα που έχεις και κάθεται στο συρτάρι σου, καλύτερα να την αφήσεις για μια άλλη στιγμή. Προγραμμάτισε το μενού σου ανάλογα με το είδος αλλά και τις διατροφικές συνήθειες των καλεσμένων σου. Θυμάμαι μια χρονιά είχα φτιάξει μια πεντανόστιμη βελουτέ σούπα κολοκύθας, η οποία σχολιάσθηκε αρνητικά γιατί... ήταν ζουμί και δεν είχε λίγο ρυζάκι μέσα! Παρακάτω σου έχω πεντανόστιμες ιδέες και συνταγές για το γιορτινό σου τραπέζι, ρίξε μια ματιά και επέλεξε αυτές που θα φτιάξεις. Διαβάστε τη συνέχεια στο Edit Your Life Magazine
