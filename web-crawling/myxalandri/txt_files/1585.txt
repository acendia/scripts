Title:
Συνελήφθη 25χρονος αλλοδαπός για κλοπές από καταστήματα στο Χαλάνδρι
Description:
Συνελήφθη μετά από αναζητήσεις στο Παγκράτι, από αστυνομικούς της Υποδιεύθυνσης Ασφάλειας Βορειοανατολικής Αττικής, ένας 25χρονος αλλοδαπός, για διακεκριμένες κλοπές από καταστήματα. Όπως προέκυψε από την έρευνα, ο δράστης από τον Δεκέμβριο του 2017 διέπραττε συστηματικά κλοπές από καταστήματα και επαγγελματικούς χώρους στις περιοχές του Νέου Ψυχικού και του Χαλανδρίου. Ως προς τον τρόπο δράσης, ο 25χρονος στοχοποιούσε καταστήματα και νυκτερινές-πρώτες πρωινές ώρες είτε μετά από θραύση του υαλοπίνακα είτε με παραβίαση της κλειδαριάς των θυρών είτε με παραβίαση παραθύρων εισέρχονταν σε αυτά και αφαιρούσε χρήματα από το ταμείο, ηλεκτρονικές ζυγαριές, είδη ιματισμού και άλλα αντικείμενα. Ακολούθως, διέθετε τη λεία του σε δίκτυο κλεπταποδόχων, αποκομίζοντας με αυτόν τον τρόπο χρηματικά ποσά. Στην οικία του βρέθηκαν και κατασχέθηκαν διαρρηκτικά εργαλεία, κινητά τηλέφωνα και ένα μαχαίρι. Από τη μέχρι στιγμής έρευνα, έχουν εξιχνιασθεί 8 περιπτώσεις διαρρήξεων-κλοπών. Ο συλληφθείς οδηγήθηκε στον Εισαγγελέα Πρωτοδικών Αθηνών ο οποίος τον παρέπεμψε στον Ανακριτή. &amp;nbsp;
