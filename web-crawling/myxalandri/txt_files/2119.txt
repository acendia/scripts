Title:
Διανομή ΤΕΒΑ σε 3500 ωφελούμενους στην Περιφερειακή Ενότητα Βορείου Τομέα Αθηνών
Description:
Ολοκληρώθηκε η 6η διανομή για το Επιχειρησιακό Πρόγραμμα Επισιτιστικής και Βασικής Υλικής Συνδρομής ΤΕΒΑ/FEAD στην Περιφερειακή Ενότητα του Βορείου Τομέα Αθηνών. «Ο περιφερειάρχης Αττικής Γιώργος Πατούλης και όλοι εμείς στη διοίκηση της Περιφέρειας Αττικής βρισκόμαστε διαρκώς δίπλα στους ευάλωτους συμπολίτες μας, συμβάλλοντας έμπρακτα στην προσπάθεια στήριξής τους. Εργαζόμαστε συστηματικά για τη διασφάλιση της κοινωνικής συνοχής και την αξιοπρεπή διαβίωση των πολιτών», ανέφερε η αντιπεριφέρειαρχης Βορείου Τομέα Αθηνών, Λουκία Κεφαλογιάννη, η οποία βρέθηκε στο σημείο διανομής στο κλειστό του Ζηρινείου του Δήμου Κηφισιάς. Στους επτά εταίρους της σύμπραξης της Περιφερειακής Ενότητας Βορείου Τομέα Αθηνών (Αγ. Παρασκευή, Βριλήσσια, Κηφισιά, Ν. Ηράκλειο, Ν. Ιωνία, Ιερά Αρχιεπισκοπή Αθηνών &amp;amp; Ιερά Μητρόπολη Ν. Ιωνίας &amp;amp; Φιλαδελφείας, Χαλάνδρι), που αντιστοιχούν σε 3500 ωφελούμενους του προγράμματος, συνολικά διανεμήθηκαν μέχρι 30 είδη ανάλογα με τον τύπο της κάθε αίτησης και της οικογένειας που αντιστοιχεί. Πιο αναλυτικά διανεμήθηκαν: 12 είδη παντοπωλείου, 6 είδη ΒΥΣ, 6 είδη νωπά και είδη οπωροπωλείου, βρεφικά και είδη υγιεινής. Σημειώνεται ότι η διανομή πραγματοποιήθηκε με αυστηρή τήρηση των κανονισμών ατομικής υγιεινής και τις οδηγίες - μέτρα προστασίας της Δημόσιας Υγείας για την πρόληψη της διασποράς του κορωνοϊού COVID-19.
