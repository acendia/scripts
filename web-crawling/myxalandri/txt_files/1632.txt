Title:
Πολύ ζεστές οι επόμενες ημέρες στο Χαλάνδρι
Description:
Από την πρώτη κιόλας ημέρα του Ιουλίου, ο καιρός εναρμονίστηκε με τα &quot;πρότυπα&quot; της εποχής, με την αστάθεια να περιορίζεται, και τον καιρό να διατηρείται γενικά αίθριος καθ&#039; όλη τη διάρκεια της ημέρας. Παράλληλα η θερμοκρασία έχει ήδη σημειώσει αισθητή άνοδο και το αίσθημα της ζέστης είναι πλέον έντονο ακόμα και κατά τη διάρκεια της νύχτας. Ο γενικά αίθριος καιρός θα συνεχιστεί μέχρι και το τέλος της εβδομάδας, ενώ η θερμοκρασία, σε μικρή, περαιτέρω άνοδο, θα προσεγγίσει, τους 35-36°C. Το Μελτέμι, ωστόσο, θα κάνει αισθητή, αν και &quot;διακριτική&quot; την παρουσία του κατά τη διάρκεια των μεσημεριανών ωρών. Σύμφωνα με τα τελευταία στοιχεία, το Σαββατοκύριακο προβλέπεται επιστροφή σε ασταθέστερες συνθήκες, με τη συννεφιά κατά τη διάρκεια του μεσημεριού να πυκνώνει και το ενδεχόμενο παροδικής βροχής/καταιγίδας να είναι υπαρκτό. Ωστόσο η θερμοκρασία θα διατηρηθεί σε υψηλά επίπεδα και σε συνδυασμό με την αύξηση της υγρασίας, το αίσθημα δυσφορίας θα είναι αρκετά υψηλό. Καλό υπόλοιπο εβδομάδας!&amp;nbsp; Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
