Title:
Μήνυμα Γιώργου Πατούλη για τη γιορτή της Μητέρας
Description:
Δήλωση του περιφερειάρχη Αττικής Γιώργου Πατούλη με αφορμή τη σημερινή γιορτή της Μητέρας: «Η Μητέρα αποτελεί ένα ιερό σύμβολο και το πρόσωπο που μας διδάσκει τι σημαίνει βαθιά και ανιδιοτελής αγάπη. Πρόκειται για το πανανθρώπινο σύμβολο της ζωής. Μας ενθαρρύνει και μας εμπνέει να αγωνιστούμε για ένα καλύτερο αύριο για τα παιδιά μας και τους συνανθρώπους μας. Η Ημέρα της Μητέρας αποτελεί μια αφορμή για να δείξουμε τον σεβασμό, την τιμή και την αγάπη που οφείλουμε να τρέφουμε κατά την πορεία της ζωής μας στο πρόσωπο της Μητέρας. Η ελάχιστη πράξη τιμής προς το πρόσωπο της μητέρας είναι η αναγνώριση της προσφοράς, της αφοσίωσης και των θυσιών της. Με αυτοθυσία και καθημερινές υπερβάσεις, αποτελεί τον στυλοβάτη της κοινωνίας μας. Προτεραιότητά μας στην Περιφέρεια Αττικής είναι η στήριξη της μητέρας και του θεσμού της οικογένειας με συγκεκριμένα προγράμματα και δράσεις. Οφείλουμε να εκφράζουμε την απεριόριστη ευγνωμοσύνη μας σε όλες τις μητέρες. Οφείλουμε να θωρακίσουμε και να υπερασπιστούμε κάθε δοκιμαζόμενη Μητέρα, να λάβουμε αποτελεσματικά μέτρα προστασίας της ίδιας και των παιδιών της. Είναι χρέος μας από τις θέσεις ευθύνης που κατέχουμε, να συμβάλλουμε στην εξασφάλιση ενός αξιοπρεπούς επιπέδου διαβίωσής της. Η μητέρα αποτελεί τη βάση και τον πυλώνα της οικογένειας. Χρόνια πολλά σε όλες τις Μητέρες».
