Title:
“Δίνουμε Αίμα, δίνουμε Ζωή!” Ημέρα Αιμοδοσίας στο 6ο Δημοτικό Σχολείο Χαλανδρίου
Description:
Δράση αιμοδοσίας διοργανώνουν ο Σύλλογος Γονέων και ο Σύλλογος Διδασκόντων του 6ου Δημοτικού Σχολείου Χαλανδρίου. Αναλυτικά η ανακοίνωση:  Θα θέλαμε να σας ανακοινώσουμε πως με μεγάλη χαρά και αίσθημα ευθύνης το 6ο Δημοτικό Σχολείο Χαλανδρίου για άλλη μια χρονιά διοργανώνει εθελοντική αιμοδοσία στις εγκαταστάσεις του σχολείου (Φιλικής Εταιρείας 2 &amp;amp; Φιλελλήνων, Χαλάνδρι). Η δράση πραγματοποιείται από τους δύο Συλλόγους του σχολείου, τον Σύλλογο Γονέων και τον Σύλλογο Διδασκόντων. Αρμόδιος φορέας είναι το τμήμα Αιμοδοσίας του Γενικού Ογκολογικού Νοσοκομείου Κηφισιάς &quot;Οι Άγιοι Ανάργυροι&quot;. Η αιμοδοσία θα πραγματοποιηθεί την Τετάρτη 22 Μαρτίου 2023 από 11:30 ως 16:00 κατόπιν ραντεβού. Η διαδικασία θα εποπτεύεται από την εκπαιδευτικό του σχολείου μας, κα Άννα Γρώπα. Σκοπός της δράσης, είναι η ευαισθητοποίηση όλων για ένα τόσο σημαντικό ζήτημα και η κατανόηση της πολύ εύκολης διαδικασίας για έναν τόσο σοβαρό σκοπό όπως η προσφορά αίματος. Οι ανάγκες για αίμα είναι μεγάλες και αφιερώνοντας μόνο 10 λεπτά από τον χρόνο μας μπορούμε να σώσουμε μια ζωή. Δίνουμε Αίμα, δίνουμε Ζωή! Παρακαλούμε όπως μας ενημερώσετε άμεσα για τη συμμετοχή σας και τις ώρες που σας εξυπηρετούν στο e-mail του Συλλόγου Γονέων: 6dimhalandri@gmail.com και θα σας ειδοποιήσουμε για την ακριβή ώρα του ραντεβού σας. Σας ευχαριστούμε πολύ, Ο Σύλλογος Γονέων &amp;amp; ο Σύλλογος Διδασκόντων του 6ου Δημοτικού Σχολείου Χαλανδρίου   
