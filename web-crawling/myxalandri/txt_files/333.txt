Title:
Πώς να καταπολεμήσεις τις βραδινές λιγούρες και ποιες τροφές να προτιμήσεις
Description:
Δεν ξέρω για εσένα, πάντως εγώ μπορώ να μείνω νηστική όλη μέρα. Πραγματικά όλη μέρα. Και κυριολεκτικά. Γιατί μόλις νυχτώσει δε με σταματάει τίποτα! Μη βιαστείς να μου πεις ότι είναι λογικό εάν δεν έχεις φάει τίποτα όλη μέρα. Γιατί μπορώ να τρώω κανονικά όλα μου τα γεύματα ακόμα κι αν δεν έχω όρεξη, κι ακόμα κι αν είμαι σκασμένη από το πολύ φαΐ, το βράδυ θα έχω τις λιγούρες μου. Και μη φανταστείς τίποτα λιγούρες για μαρούλι και μπρόκολο. Σκέψου τις άλλες τις αμαρτωλές που περιλαμβάνουν σοκολάτες, μπισκοτάκια, πατατάκια, γλυκάκια κι όλα αυτά τα &quot;υγιεινά&quot;. Εξηγείται άραγε επιστημονικά; Δεν το έχω ψάξει. Έχω ψάξει όμως τους τρόπους για να τις καταπολεμήσω ή έστω να τις περιορίσω και ποιες τροφές μπορώ να καταναλώσω σε αντικατάσταση για να μην κλαίω την επόμενη μέρα. 1. Πίνω νερό. Τι πρωτότυπο! Μη φανταστείς ότι το νερό σβήνει την επιθυμία μου για γλυκά. Απλά μου δίνει την ψευδαίσθηση ότι είμαι πολύ χορτάτη και δεν χρειάζομαι κάτι άλλο. Δεν είναι απολύτως βέβαιο ότι δεν θα υποκύψω, αλλά μία φορά στις τόσες πιάνει το κόλπο! Κι όταν θα έρθει η ώρα που θα υποκύψω, θα πέσω σε έναν πιο &quot;light&quot; πειρασμό, ή τουλάχιστον σε μικρότερη ποσότητα. 2. Κάνω διαλογισμό. Δεν αρχίζω να επαναλαμβάνω από μέσα μου το μάντρα &quot;Μη φας όλα τα σοκολατάκια&quot;. Απλά επικεντρώνομαι στην αναπνοή μου για ένα τεταρτάκι και το μυαλό φεύγει από αυτή την επιθυμία για κάτι γλυκό. Εάν είμαι πολύ συγκεντρωμένη μπορεί να ξεχάσω και τις λιγούρες μου εντελώς. Στα συν ότι ο διαλογισμός σε χαλαρώνει πολύ και μετά μπορείς να κοιμηθείς σαν πουλάκι! 3. Επικεντρώνομαι στην επιθυμία μου για κάτι ανθυγιεινό. Μην παρεξηγήσεις τον τίτλο, θα σου εξηγήσω αμέσως τι εννοώ! Προσπαθώ να καταλάβω τι είναι αυτό που θέλω και γιατί. Όντως πεινάω; Μήπως μου λείπει κάποιο συστατικό απαραίτητο για τον οργανισμό; Μήπως είμαι θυμωμένη/νευριασμένη/ στενοχωρημένη και θέλω κάτι γλυκό; Μήπως απλά βαριέμαι; Στις δύο πρώτες περιπτώσεις φροντίζω να φτιάξω μία σαλάτα, γιαούρτι με φρούτα ή ένα τοστ. Στις άλλες δύο περιπτώσεις κάνω κάτι άλλο για να σταματήσει να στριφογυρίζει το μυαλό μου εκεί. Διαβάζω ένα βιβλίο, κάνω μάσκες ομορφιάς, οργανώνω το πρόγραμμα της επόμενης ημέρας, παίρνω τηλέφωνο μία φίλη μου, γενικά κάνω οτιδήποτε μπορεί να μου αλλάξει τη διάθεση. Χτυπάμε το πρόβλημα από τη ρίζα, κι όχι τα συμπτώματα του προβλήματος! 4. Πίνω πράσινο τσάι. Αυτό λειτουργεί πάντα. Μα πάντα! Το πράσινο τσάι έχει έντονη γεύση, άρωμα, είναι πλούσιο σε αντιοξειδωτικά και ουσιαστικά είναι νερό (οπότε επανερχόμαστε στο Νο 1). Δοκίμασέ το και θα δεις ότι θα καλυφθεί η γεύση σου κι επιπλέον θα χαλαρώσεις από τυχόν συναισθηματικούς και ψυχολογικούς προβληματισμούς! 5. Να ενδώσεις! Δεν το λέω εγώ, ο Οscar Wild το έχει πει πολλά χρόνια πριν &quot;Ο καλύτερος τρόπος να αποφύγεις έναν πειρασμό είναι να ενδώσεις&quot;. Να ενδώσεις, αλλά έξυπνα! Και σου έχω τη λύση για τσιμπολόγημα χωρίς ενοχές! Εντάξει, μπορεί να μην περιλαμβάνει την αγαπημένη σου σοκολάτα ούτε αυτά τα λαχταριστά soft cookies που λιώνουν στο στόμα, ούτε αυτή την πίτσα με το τυράκι το λιωμένο, όμως είναι θρεπτικές επιλογές, εξίσου νόστιμες, που δεν θα βλάψουν ούτε το σώμα σου, ούτε τον οργανισμό σου, ούτε την ψυχολογία σου. Γιατί καλό το &quot;comfort food&quot; αλλά καμιά φορά σε γεμίζει ενοχές. Διαβάστε στη συνέχεια στο Edit Your Life Magazine:&amp;nbsp;Τι να προτιμήσεις όταν έρχονται οι βραδινές λιγούρες και τίποτα δεν είναι ικανό να σε κάνει να τις ξεχάσεις &amp;nbsp;
