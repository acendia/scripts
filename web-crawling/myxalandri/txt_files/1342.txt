Title:
&quot;Φθινοπωρινή&quot; η νέα εβδομάδα στο Χαλάνδρι
Description:
Κατά τη διάρκεια του Μαρτίου, μπορεί να συναντήσει κανείς στοιχεία και από τις τέσσερις εποχές του χρόνου, ημέρες βροχερές, ημέρες παγερές, ημέρες με χιόνι, ημέρες με σκόνη από την Αφρική, ημέρες με ακραίες μεταβολές από τη μία στιγμή στην άλλη! Η σύνθεση του καιρού, κατά τη διάρκεια της νέας εβδομάδας, θα έχει στοιχεία από &quot;Φθινόπωρο&quot; και &quot;Άνοιξη&quot;, με κοινό παρονομαστή τις υψηλές θερμοκρασίες. Πιο &quot;φθινοπωρινές&quot; θα είναι η Δευτέρα, η Τρίτη και η Πέμπτη, κατά τη διάρκεια των οποίων θα επικρατήσει συννεφιά. Βροχές, προβλέπεται να εκδηλωθούν κυρίως τη Δευτέρα, οι οποίες μάλιστα θα έχουν περιεκτικότητα σε σκόνη από τη Σαχάρα (λασποβροχές). Αντίθετα, η Τετάρτη, και κυρίως η Παρασκευή και το Σαββατοκύριακο, θα χαρακτηριστούν από ήπιες συνθήκες με την ηλιοφάνεια να κυριαρχεί για μεγάλα χρονικά διαστήματα. Σύμφωνα, πάντως, με τα τελευταία προγνωστικά στοιχεία, είναι αρκετά πιθανό, ο Χειμώνας να επιστρέψει στην περιοχή μας με τη θερμοκρασία να σημειώνει σημαντική πτώση και το ενδεχόμενο εκδήλωσης αξιόλογης ψυχρής εισβολής, που θα μπορούσε να ντύσει την πόλη μας στα λευκά, να είναι &quot;ανοιχτό&quot;. Καλή εβδομάδα! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr &amp;nbsp;
