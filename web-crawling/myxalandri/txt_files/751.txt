Title:
Μηνύματα αιρετών για την έναρξη των Πανελλαδικών Εξετάσεων 2023
Description:
Δήλωση του περιφερειάρχη Αττικής Γιώργου Πατούλη με αφορμή την έναρξη των Πανελλαδικών Εξετάσεων: Θέλω να ευχηθώ ολόψυχα σε όλους τους μαθητές και τις μαθήτριες που ξεκινούν σήμερα τις εξετάσεις καλή επιτυχία και καλή δύναμη στους γονείς τους.Εύχομαι αυτή η πρώτη σημαντική δοκιμασία της ζωής τους, να αποδώσει τα προσδοκώμενα αποτελέσματα και να επιβραβεύσει, τόσο τους ίδιους τους μαθητές, όσο και τους εκπαιδευτικούς και τους γονείς τους. Η επίτευξη του στόχου της εισαγωγής στην Ανώτατη Εκπαίδευση, αναμφίβολα, είναι ένα σπουδαίο γεγονός για κάθε μαθητή. Είναι όμως μόνο ένα από τα πολλά σκαλοπάτια που καλείται κάποιος να ανέβει στο δρόμο του, και – ευτυχώς – δεν είναι μόνο αυτό που καθορίζει την πορεία στη ζωή. Εύχομαι η σημερινή ημέρα να σας βρίσκει γεμάτους αυτοπεποίθηση, προκειμένου να αγωνιστείτε με όλες σας τις δυνάμεις για να καταφέρετε την επιβράβευση των κόπων σας με την εισαγωγή σας στα Πανεπιστημιακά Ιδρύματα.Είμαι σίγουρος ότι έχετε εργαστεί με μέθοδο και υπομονή, έτσι ώστε με αυτοσυγκέντρωση και καθαρό μυαλό, να αξιοποιήσετε τις ικανότητές σας και να νιώσετε εκείνο το αίσθημα υπερηφάνειας που αναδύεται από κάθε αγώνα στην ζωή για την πραγματοποίηση των ονείρων και των στόχων, ανεξαρτήτως αποτελέσματος. Να είστε βέβαιοι και βέβαιες ότι όλη μας η αγάπη και οι θετικές σκέψεις θα σας συντροφεύουν αυτές τις δύσκολες μέρες. Παράλληλα, θέλω να απευθύνω την αμέριστη συμπαράστασή μου και στους ισχυρούς συμμάχους που είχατε σε αυτή την προσπάθεια: τους γονείς και τους καθηγητές σας, αλλά και σε όλους τους ανθρώπους που είναι δίπλα σας και σας στηρίζουν με την αγάπη και την πίστη τους σε εσάς.Πιστεύουμε και επενδύουμε στη δύναμη της νέας γενιάς, η οποία είναι το μέλλον της Ελλάδας. Ειδικά σε αυτή την κρίσιμη εποχή που διανύουμε, χρειαζόμαστε περισσότερο από ποτέ, νέες ιδέες και δημιουργικά μυαλά που θα οδηγήσουν τη χώρα στην ανάπτυξη.Δική μας υποχρέωση είναι να διαμορφώσουμε τις προϋποθέσεις εκείνες που απαιτούνται, προκειμένου να διασφαλιστεί η ομαλή επαγγελματική αποκατάστασή τους και να καταφέρουν να μείνουν στην Ελλάδα. Η Τοπική Αυτοδιοίκηση με συγκεκριμένα προγράμματα και καινοτόμες πρωτοβουλίες θα συνεχίζει να στηρίζει έμπρακτα τη νέα γενιά της χώρας, που σηματοδοτεί την ελπίδα για να πάει καλύτερα αυτός ο τόπος.Όλοι μαζί οφείλουμε να φτιάξουμε μία καλύτερη κοινωνία για τα παιδιά μας. Γιατί τα παιδιά είναι το μέλλον.   Μήνυμα της αντιπεριφερειάρχη Βορείου Τομέα Αθηνών Λουκίας Κεφαλογιάννη για τις Πανελλήνιες 2023:  Αγαπημένα μου παιδιά,Σήμερα ξεκίνησαν οι Πανελλήνιες Εξετάσεις και όπως είναι φυσικό η σκέψη μου είναι σε όλες και όλους εσάς που καλείστε να δώσετε την τελική μάχη μετά από τον σκληρό αγώνα της προετοιμασίας σας, για την διεκδίκηση της εισαγωγής σας στην τριτοβάθμια εκπαίδευση.Οι εξετάσει αυτές είναι ένας σημαντικός σταθμός για την ζωή σας αλλά δεν είναι ο μοναδικός. Είναι μια από τις πολλές ευκαιρίες που θα έχετε και θα προσπαθήσετε να αξιοποιήσετε.Με όπλα την ψυχραιμία, την αισιοδοξία, την δύναμη και την επιμονή να δώσετε τον καλύτερο σας εαυτό και το τελικό αποτέλεσμα να ανταμείψει τους κόπους τους.Οι ευχές μου έρχονται να προστεθούν σε αυτές , των γονιών και των εκπαιδευτικών σας που σε όλη αυτή την διαδρομή στάθηκαν δίπλα σας.Εύχομαι αυτές οι εξετάσεις να αποτελέσουν την αρχή για ένα νέο κύκλο γνώσεων και εμπειριών.Καλή επιτυχία από καρδιάς παιδιά!    Μήνυμα της αντιδημάρχου Παιδείας &amp;amp; Προσχολικής Αγωγής του Δήμου Χαλανδρίου Ιωάννας Αθανασάτου για τις Πανελλαδικές εξετάσεις 2023: «Δύναμη και αισιοδοξία να έχουν τα παιδιά μας!» Από σήμερα 1 Ιουνίου, τα παιδιά μας δοκιμάζουν τις δυνάμεις τους, μέσω των Πανελλαδικών Εξετάσεων, για τους στόχους που έχουν θέσει.Τους ευχόμαστε από καρδιάς να αντιμετωπίσουν τη διαδικασία με δύναμη και αισιοδοξία και οι προσπάθειές τους να στεφθούν με επιτυχία. Ας μην ξεχνούν όμως ότι οι Πανελλαδικές, παρότι μια σημαντική στιγμή, δεν είναι η μοναδική ευκαιρία για να υλοποιήσουν τους στόχους της ζωής τους.Καλή δύναμη, ευχόμαστε, και στους εκπαιδευτικούς για την εκπλήρωση του έργου τους, καθώς και στις οικογένειες των υποψηφίων.Ο Δήμος Χαλανδρίου παραμένει στο πλευρό τους, σταθερά προσηλωμένος στη διασφάλιση των καλύτερων δυνατών συνθηκών στην εκπαιδευτική διαδικασία αλλά και στη βελτίωση των υποδομών των σχολείων της πόλης.   Μήνυμα της δημοτικής παράταξης “Αγαπάμε το Χαλάνδρι” αναφορικά με τις Πανελλαδικές Εξετάσεις: Σήμερα ξεκινούν οι Πανελλαδικές εξετάσεις.Είναι η πρώτη «μάχη», που θα δώσουν τα παιδιά μας και στο Χαλάνδρι.Δεν είναι όμως η τελευταία.Θα ακολουθήσουν πολλές ακόμη.Δεν χρειάζεται περίσσιο άγχος, λοιπόν, από κανέναν.Μακάρι, όλα τα παιδιά, αν είναι δυνατόν, να πετύχουν.Όσα δεν τα καταφέρουν όμως πρέπει να γνωρίζουν, ότι η ζωή έχει πολλά μονοπάτια, που μπορούν να οδηγήσουν στην επιτυχία.Σημασία έχει κυρίως η προσπάθεια, να αγωνίζεσαι σκληρά, να έχεις πίστη σε ο’ τι κι’ αν κάνεις.Αν το πράξεις, τότε σίγουρα στο μέλλον θα φτάσεις στο στόχο σου.Όσο μακρινός κι’ αν είναι, όσο δύσκολος κι’ αν φαίνεται.Η παράταξη «Αγαπάμε το Χαλάνδρι» και η επικεφαλής, κ. Κρίστη Αγαπητού εύχεται «Καλή Επιτυχία» στις μαθήτριες και στους μαθητές, που θα περάσουν σε λίγες ώρες τις θύρες των εξεταστικών κέντρων.Και να θυμούνται: Το ταξίδι στη ζωή μπορεί να αρχίζει σήμερα αλλά θα είναι μακρύ και θα έχεις πολλούς σταθμούς, για να εκπληρώσουν τα όνειρα τους.   Δήλωση του δημοτικού συμβούλου, επικεφαλής της παράταξης “Χαλάνδρι Ορίζοντας 2023” Μάνου Κρανίδη για τις Πανελλαδικές 2023: Με αφορμή την έναρξη των Πανελλαδικών εξετάσεων, εκ μέρους της Δημοτικής μας παράταξης, θέλω να εκφράσω τις ευχές μας προς όλες και όλους τους εξεταζόμενους για επιτυχία, δύναμη και αισιοδοξία. Ευχόμαστε από καρδιάς να πραγματοποιηθούν οι στόχοι και τα όνειρά σας και να συμβάλλετε ενεργά και ουσιαστικά σε ένα καλύτερο μέλλον του κόσμου μας, καθώς αυτό σας ανήκει. Επίσης τα θερμά συγχαρητήρια μας και καλή δύναμη στους γονείς, στους εκπαιδευτικούς και στο προσωπικό των σχολικών υποδομών και σε όλη τη σχολική κοινότητα. Ως δημοτική παράταξη και ρεύμα ενεργών πολιτών έχουμε ως βασικό σκοπό μας την συνεχή βελτίωση και αναβάθμιση των υποδομών παιδείας στο Δήμο Χαλανδρίου. Είναι μια σημαντική προτεραιότητα πρώτης γραμμής.    
