Title:
Τα καλύτερα ποτάκια έξω τα πίνουμε στο Χαλάνδρι!
Description:
Το σταθερά ανεβασμένο στις προτιμήσεις των νυχτοπερπατητών προάστιο, διαθέτει ωραιότατες προτάσεις για ποτάκι σε αυλές, πεζοδρόμους και ταράτσες. Ανεβαίνουμε Κηφισίας, πιάνουμε δεξιά λωρίδα μετά τον Φάρο και στρίβουμε με κατεύθυνση την πιο ζωντανή πιάτσα των βορείων προαστίων. Το Χαλάνδρι ξέρει να περνάει καλά και αυτό βγαίνει με τραπεζάκια έξω το καλοκαίρι, σε αυλές, πεζοδρόμους και ταράτσες. Τζίντζερ BarΑγίας Παρασκευής 25, τηλ.: 213 0348395 Η καλοκαιρινή του αυλή με τα ξύλινα τραπεζάκια και τους καναπέδες είναι τοσοδούλα αλλά πανέμορφη, το brunch του λαχταριστό και η λίστα των signature κοκτέιλ του ωραιότατη και πληθωρική: δοκιμάστε το Touch Me με τζιν, μαστίχα, ιβίσκο, λεμόνι και μπίτερ, το Barbarossa με spiced rum, blueberry, raspberry, cranberry λάιμ και μπανάνα ή ένα El Presidente με παλαιωμένο ρούμι, βερμούτ και λικέρ πορτοκάλι. Συχνά διοργανώνει και live βραδιές με εγχώριες μπάντες, ενώ σχεδόν κάθε μέρα φιλοξενεί κάποιον DJ με feelgood μουσικές άκρως καλοκαιρινές και ανεβαστικές. Το απλό ποτό κοστίζει 7€, τα κοκτέιλ ξεκινούν από 8€. Big MouthΓυφτοπούλου 8, τηλ.: 210 6815505 Στον πιο ζωντανό πεζόδρομο του Χαλανδρίου, το Big Mouth έχει μια απάντηση σε κάθε ερώτημα εξόδου. Πρωινό και brunch; Νοστιμότατο. Κοκτέιλ; Εξαιρετικά. Αυλή; Φυσικά. Ταράτσα; Αμέ. Είτε επιλέξετε να κάτσετε στα τραπεζάκια που απλώνει στον πεζόδρομο και στην αυλή του είτε την δείτε αφ’ υψηλού και πιάσετε θέση στην ταράτσα το σίγουρο είναι ότι θα δοκιμάσετε σούπερ cocktails από το μπαρ (όπως το Thai Tommy’s με σιρόπι τσίλι ή μια Μezcalita με Nuestra Soledad Mezcal, φρέσκο χυμό λάιμ και νέκταρ αγαύης) και θα ακούσετε μουσικάρες από τα ηχεία του. Το απλό ποτό κοστίζει 6,5€, τα κοκτέιλ από 8€. Theory Bar &amp; MoreΠλάτωνος 14, τηλ.: 210 6801633 Σταθερή αξία για brunch και κοκτέιλ στο Χαλάνδρι και ένα από τα πρώτα μπαρ που μας σαγήνευσαν με την αυλή και τις δημιουργίες των διακεκριμένων bartenders του, το Theory συνεχίζει να κάνει αυτό που ξέρει καλά, δηλαδή να γεμίζει τις νύχτες μας με ωραίες μουσικές και ακόμα πιο ωραίες signature κοκτεϊλικές δημιουργίες. Από τον νέο του κατάλογο ξεχωρίζουμε το Magician, με Roe &amp; Co Irish Whiskey, Calvados port wine metlet vs cognac, ούζο, τσάι με αμύγδαλο, μήλο, κανέλα παντζάρι και γάλα αμυγδάλου και το Morgana, με Skinos mastiha, rum bar gold, ντομάτα, φράουλα, ξύδι βαλσάμικο, βασιλικό και three cents ginger beer. Το απλό ποτό κοστίζει 7€, τα κοκτέιλ ξεκινούν από 8€. Snatch25ης Μαρτίου 14, τηλ.: 210 6891262 Πάνε χρόνια από τότε που αυτή η πέτρινη μονοκατοικία σε μια απόμερη γωνιά του Χαλανδρίου μεταμορφώθηκε σε ροκ μπαρ και απέκτησε σχεδόν άμεσα φανατικό κοινό. Το Snatch συνεχίζει έκτοτε να μας φιλοξενεί στην όμορφη αυλή του πλάι σε ένα παλιό τροχόσπιτο ή στο α λα pub εσωτερικό του και να μας σερβίρει ωραία κοκτέιλ – όπως το Alice in cocoland με ρούμι, σιρόπι passion fruit, σιρόπι καρύδα, ανανά, λάιμ και λεμόνι, το Moonwalk με τζιν, πουρέ blackberry, apricot brandy, orange curacao και σιρόπι ζάχαρης και το Foggy με τζιν Hendrick&#039;s, αγαύη, τζίντζερ και σιρόπι λάιμ– και εξίσου ωραίες ροκ και εναλλακτικές μουσικές στο εσωτερικό του. Συχνά θα βρείτε στα decks του παραγωγούς του ραδιοφώνου. Το απλό ποτό κοστίζει 7€, τα κοκτέιλ ξεκινούν από 8€. 9Βήτα Home BarΘουκυδίδου 2, τηλ.: 210 6801007 Cosy και με ωραίες μουσικές το 9Βήτα ανοίγει από το πρωί για καφεδάκι και brunch και συνεχίζει μέχρι το βράδυ με ωραίες μουσικές και σούπερ cocktails τα οποία απολαμβάνουμε στα τραπεζάκια που βγάζει έξω, στη Θουκυδίδου. Συνοδεία groovy και ροκ ήχων απολαμβάνουμε εξαιρετικά κοκτέιλ από την καλοκαιρινή του λίστα, όπως για παράδειγμα το δροσερό Ambrosss Gem με Bankers Dry Gin με αρώματα βιολέτας, το Blossom με Βότκα, εσπεριδοειδή, πεπόνι και σόδα με γκρέιπφρουτ, το Red Seed με τεκίλα mezcal, μια εξωτική παραλλαγή του Bloody Mary και το Carica με Appleton Jamaican Rum, αρώματα εξωτικών φρούτων και νότες κανέλας. Οι τιμές τους ξεκινούν από 8€. Σπίτι Cocktail BarΑνδρέα Παπανδρέου 9, τηλ.: 210 6833677 Κρυμμένο σε μια στοά, το μπαράκι που μας έκανε να νιώσουμε σαν στο Σπίτι μας έχει ένα όμορφο ακάλυπτο/αυλή με πολύχρωμα τραπεζάκια στα οποία προσγειώνονται πάσης φύσεως και χρώματος κοκτέιλ ενώ στα ηχεία παίζουν ψαγμένες και ανεβαστικές μουσικές από διάφορους DJs. Ό,τι πρέπει για post vacation – λέμε τώρα - blues εδώ μία Smoky Sage Margarita, με τον κατάλογο να περιλαμβάνει επίσης ωραιότατο Rum Fashioned με ρούμι οκτώ ετών, σιρόπι ζάχαρης και Angostura Bitters, ένα Negroni με Bulldog Gin, Campari, και Carpano Classico βερμούτ και το Transparency, με τεκίλα Resposado, σιρόπι αγαύης και bitters μπούκοβο. Το απλό ποτό κοστίζει 7€. Οι τιμές των κοκτέιλ ξεκινούν από 8€. Mr. PeacockΚατσουλιέρη 7, τηλ.: 210 6800390 Ο «κύριος Παγώνης» διαθέτει έναν από τους ομορφότερους κήπους του Χαλανδρίου, στον οποίο απολαμβάνουμε καθημερινά νόστιμο brunch, καφεδάκι και όσο βραδιάζει ωραιότατα κοκτέιλ και ποτάκια με μουσική υπόκρουση τόση όση για να κουβεντιάσουμε όπως πρέπει με την παρέα. Αυτήν την περίοδο φιλοξενεί ένα ολοδικό του tequila bar στην αυλή, και σερβίρει πληθώρα ετικετών τεκίλα και mescal (σε κοκτέιλ ή σκέτα), τις οποίες συνοδεύει με μεξικάνικο finger food σε διάφορα combo. Παράλληλα παίζουν και οι σταθερές αξίες της μπάρας, όπως το Sexy Colada, μια παραλλαγή του γνωστού κοκτέιλ με μπανάνα ή το Mr. P’s Private Bottle, παραλλαγή του Negroni με φράουλες. Το απλό ποτό κοστίζει 7€, τα κοκτέιλ ξεκινούν από 8€. House MartellΑχιλλέα Παράσχου 8, τηλ.: 210 6813453 Φανατικοί των κοκτέιλ και του GOT ενωθείτε και βάλτε πορεία για την Αχιλλέα Παράσχου. Εκεί, σε τραπεζάκια έξω λοιπόν ο χαλανδριώτικος Οίκος των Μαρτέλ κάνει αυτό ακριβώς που θα περιμέναμε από ένα μπαρ – αναφορά στη δημοφιλή σειρά: σερβίρει δροσερά κοκτέιλ επηρεασμένα από… δράκους, οίκους και ήρωες. Ξεκινήστε με ένα House Martell – Unbowed, Unbent, Unbroken με τεκίλα, αγαύη, λάιμ, τζίντζερ, nutmeg, βασιλικό και jalapeno ή ένα House Lannister-Hear me Roar με bourbon, μήλο, κανέλα, λάιμ και μηλίτη. Όσο περνά η βραδιά, επιβάλλεται να συνεχίσετε με ένα Walk of Shame με ρούμι Kraken, πορτοκάλι και Falernum ή ένα White Walker με βότκα, βανίλια και λευκή σοκολάτα. Τα απλά ποτά κοστίζουν 6€, τα κοκτέιλ ξεκινούν από 8€. Le RoiΑγίας Παρασκευής 126, τηλ.: 210 6892104 Κλασικό και διαχρονικό όπως το ίδιο το ροκ, το oldschool αυτό μπαρ στα όρια Χαλανδρίου και Αγίας Παρασκευής συνεχίζει ακάθεκτο να φιλοξενεί τις παρεΐστικες νύχτες μας στον μεγάλο και γεμάτο ροκ μεμοραμπίλια εξωτερικό χώρο του. Εδώ οι μουσικές παίζονται κατά κύριο λόγο από βινύλια και καλύπτουν όλο το φάσμα της rock σκηνής με αρκετές metal επιλογές ανάλογα τη βραδιά. Οι μπύρες σερβίρονται σε ικανοποιητική ποικιλία σε ποτήρι ή μπουκάλι ενώ για τους αντιφρονούντες υπάρχει και κατάλογος με κοκτέιλ με κλασικές επιλογές όπως Zombie, Mojito, Pina Colada, Bramble κ.α. Οι τιμές για τις μπύρες ξεκινούν από 4€, το απλό ποτό στα 7€ και τα κοκτέιλ από 8€.&amp;nbsp; Πηγή: www.in2life.gr, Νικόλας Γεωργιακώδης &amp;nbsp;
