Title:
Εθελοντικός Καθαρισμός από ΣΠΑΠ, Δήμους Βριλησσίων και Πεντέλης σε Δάσος Θεοκλήτου και Ρεματιά Πεντέλης-Χαλανδ
Description:
Ο Σύνδεσμος Δήμων για την Προστασία και Ανάπλαση του Πεντελικού (ΣΠΑΠ) σε συνεργασία με τους Δήμους Βριλησσίων και Πεντέλης, στο πλαίσιο της 8ης Γιορτής Περιβάλλοντος του Δήμου Βριλησσίων, την Κυριακή 29 Μαΐου 2022 θα πραγματοποιήσουν Εθελοντικό Καθαρισμό του Δάσους Θεοκλήτου και της Ρεματιάς Πεντέλης - Χαλανδρίου. Η δράση έχει στόχο τη διατήρηση και την ανάδειξη του εξαιρετικού φυσικού τοπίου του Πεντελικού. Το ραντεβού έχει καθοριστεί στη συμβολή Παύλου Μελά &amp;amp; Λ. Πεντέλης (έναντι στάσης ΟΑΣΑ) στις 10:00 π.μ. και χρειάζεται βασική πεζοπορική περιβολή (μποτάκια, καπέλο κ.λπ.). Πληροφορίες στα τηλέφωνα: 210-6131461, 210-8033622 «Ο σεβασμός στο φυσικό περιβάλλον και η συμμετοχή στις δράσεις προστασίας του είναι δείγμα προόδου και πολιτισμού της τοπικής κοινωνίας μας», σημειώνεται στην ανακοίνωση του ΣΠΑΠ.  
