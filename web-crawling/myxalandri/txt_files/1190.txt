Title:
Σφοδρή καραμπόλα αυτοκινήτων στην Κηφισίας, στο ύψος του ΥΓΕΙΑ
Description:
Κατά πληροφορίες το ατύχημα σημειώθηκε όταν ο οδηγός του ταξί που κινούνταν στην αριστερή λωρίδα στο καθοδικό ρεύμα της Κηφισίας προς Αθήνα έχασε τον έλεγχο του οχήματός του, πιθανώς έπειτα από καρδιακή ανακοπή και συγκρούστηκε διαδοχικά με τρία αυτοκίνητα τα οποία έπεσαν σε άλλα σταθμευμένα ΙΧ Σοβαρό τροχαίο σημειώθηκε περίπου στις 11 το πρωί στο καθοδικό ρεύμα της λεωφόρου Κηφισίας, λίγο μετά το Ολυμπιακό Στάδιο. Το ατύχημα σημειώθηκε όταν ταξί το οποίο κινούνταν στην αριστερή λωρίδα κυκλοφορίας του καθοδικού ρεύματος κυκλοφορίας εξετράπη της πορείας του και συγκρούστηκε με άλλα αυτοκίνητα τα οποία κινούνταν παράλληλα προς το ταξί και κατέβαιναν προς Αθήνα. Πληροφορίες αναφέρουν ότι πιθανότατα ο οδηγός ταξί υπέστη καρδιακή ανακοπή και έχασε τον έλεγχο του οχήματός του. Στη συνέχεια το ταξί συγκρούστηκε διαδοχικά με άλλα τρία αυτοκίνητα. Από την καραμπόλα σημειώθηκαν ζημιές σε αρκετά αυτοκίνητα τα οποία ήταν σταθμευμένα στον παράδρομο της λεωφόρου Κηφισίας. Διασώστες του ΕΚΑΒ επιχείρησαν καρδιοαναπνευστική αναζωογόνηση στον οδηγό ταξί ο οποίος στη συνέχεια μεταφέρθηκε με ασθενοφόρο σε εφημερεύον νοσοκομείο. Μέχρι αυτή την ώρα δεν έχει γίνει γνωστό αν ο οδηγός του ταξί βρίσκεται στη ζωή ή αν κατέληξε. Πηγή:&amp;nbsp;www.protothema.gr &amp;nbsp;
