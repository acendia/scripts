Title:
Συμμετοχή του Συλλόγου Eργαζόμενων Δήμου Χαλανδρίου στην απεργία της 30ης Μαΐου
Description:
ΑΝΑΚΟΙΝΩΣΗ Ο Σύλλογος Εργαζομένων Δήμου Χαλανδρίου, καλεί όλους τους συναδέλφους, να συμμετέχουν ενεργά στην Πανελλαδική Πανεργατική Απεργία στις 30 Μάη, ενώνοντας τη φωνή μας, με τη φωνή χιλιάδων εργαζομένων σε δημόσιο και ιδιωτικό τομέα ενάντια στην πολιτική που η κυβέρνηση ΣΥΡΙΖΑ-ΑΝΕΛ, κατ΄ απαίτηση των εργοδοτών, της ΕΕ του ΔΝΤ, εφαρμόζει και τσακίζει τις ζωές μας. Κάθε εργαζόμενος θα πρέπει να προβληματιστεί σοβαρά. Να μην ξεγελαστεί από τη συντονισμένη προσπάθεια της κυβέρνησης και του εργοδοτικού συνδικαλισμού που στόχο έχουν να αποσπάσουν τη συναίνεση και την υποταγή των εργαζομένων, παρεμβαίνοντας στις μορφές του αγώνα και στα αιτήματά τους. Διεκδικούμε: • Αυξήσεις στους μισθούς, τις συντάξεις, τις κοινωνικές παροχές. • Κατάργηση όλων των αντεργατικών αντιλαϊκών νόμων και των 3 μνημονίων. • Επαναφορά, υποχρεωτικότητα των ΣΣΕ, κανένας κάτω από τα 751 ευρώ. • Νομοθετική κατοχύρωση της Κυριακάτικης αργίας • Kανένας πλειστηριασμός πρώτης κατοικίας • Κατάργηση του ΕΝΦΙΑ, των χαρατσιών, της φοροληστείας • Κατάργηση του νόμου Κατρούγκαλου • Να γίνουν προσλήψεις στα δημόσια Νοσοκομεία, στα σχολεία, μόνιμων πλήρους απασχόλησης εκπαιδευτικών και υγειονομικών όλων των ειδικοτήτων Οι εργαζόμενοι στους δήμους έχουμε μπροστά μας σειρά αντεργατικών νόμων: • Με το νέο κύκλο αναδιαρθρώσεων που προωθεί η κυβέρνηση ΣΥΡΙΖΑ-ΑΝΕΛ με το νομοσχέδιο «Κλεισθένης» μετατρέπει σε ανταποδοτική την υπηρεσία του πρασίνου, φορτώνοντας νέα βάρη στις πλάτες των δημοτών. Ενισχύει με νέο θεσμικό πλαίσιο την επιχειρηματική δραστηριότητα στους Δήμους σε κρίσιμους τομείς. • Με την ηλεκτρονική αξιολόγηση η κυβέρνηση επιδιώκει να περάσει την αντιδραστική κρατική αξιολόγηση που ο αγώνας των εργαζομένων απέτρεψε! Συνεχίζουμε τον αγώνα μας! Κανένας εργαζόμενος δεν συμπληρώνει την αξιολόγηση! • Η κυβέρνηση αφού κορόιδεψε τους συμβασιούχους, προχώρησε σε χιλιάδες απολύσεις! Συνεχίζουμε τον αγώνα για την μετατροπή των συμβάσεων τους σε αορίστου Χρόνου! • Η υποχρηματοδότηση για υποδομές και μηχανήματα, η έλλειψη προσωπικού, τα ανεπαρκή μέτρα για την υγιεινή και ασφάλεια των εργαζομένων, οι ελαστικές μορφές εργασίας έχουν οδηγήσει σε δεκάδες νεκρούς εργάτες και εκατοντάδες τραυματισμούς στην καθαριότητα. Την ίδια ώρα η κυβέρνηση επιχειρεί την κατάργηση των βαρέων και ανθυγιεινών! Διεκδικούμε άμεσα μέτρα για την προστασία της υγείας των εργαζομένων! Κάτω τα χέρια από τα ΒΑΕ! Όλοι στην απεργία την Τετάρτη στις 30 Μάη και στις απεργιακές συγκεντρώσεις ΣΥΛΛΟΓΟΣ ΕΡΓΑΖΟΜΕΝΩΝ ΔΗΜΟΥ ΧΑΛΑΝΔΡΙΟΥ &amp;nbsp; Πρόσκληση σε Γενική Συνέλευση - Τρίτη 29/5/2018 Το Δ.Σ. του Συλλόγου καλεί τους εργαζόμενους σε Γενική Συνέλευση, την Τρίτη 29 Μαΐου 2018, στις 13:30, στην αίθουσα του Δημοτικού Συμβουλίου (Παλαιό Δημαρχείο), προκειμένου να συζητήσουμε τα κάτωθι θέματα: 1. ΓΕΝΙΚΗ ΑΠΕΡΓΙΑ 30/5/20182. ΗΛΕΚΤΡΟΝΙΚΗ ΑΞΙΟΛΟΓΗΣΗ3. ΝΟΜΟΣΧΕΔΙΟ &quot;ΚΛΕΙΣΘΕΝΗΣ&quot;4. ΠΡΟΒΛΗΜΑΤΑ ΣΤΗΝ ΥΠΗΡΕΣΙΑ ΚΑΘΑΡΙΟΤΗΤΑΣ ΚΑΙ ΣΕ ΑΛΛΕΣ ΥΠΗΡΕΣΙΕΣ Η παρουσία όλων μας κρίνεται ΑΠΑΡΑΙΤΗΤΗ Το Δ.Σ. του Συλλόγου&amp;nbsp; Πηγή:&amp;nbsp;sedhalandriou.blogspot.gr &amp;nbsp;
