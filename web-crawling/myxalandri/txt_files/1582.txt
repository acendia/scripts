Title:
3ο Καλλιτεχνικό Φεστιβάλ Τρίτης Ηλικίας στο Χαλάνδρι
Description:
Με ποίηση, θέατρο, ζωγραφική και χορωδιακή μουσική οργανώνεται και πάλι φέτος από τα ΚΑΠΗ Χαλανδρίου για τρίτη χρονιά το Καλλιτεχνικό Φεστιβάλ για άτομα Tρίτης Hλικίας. Το Φεστιβάλ θα ξεκινήσει την Τετάρτη 6 Ιουνίου 2018 με την επιθεώρηση «Δυο - Δυο» που έγραψαν τα μέλη της Θεατρικής Ομάδας 60+ και σκηνοθέτησε η Άσπα Ανωγιάτη, ενώ θα ακολουθήσει η απονομή των βραβείων του 2ου Διαγωνισμού Ποίησης που οργάνωσε το τμήμα ΚΑΠΗ Χαλανδρίου για τα μέλη των ΚΑΠΗ Αττικής. Στην αίθουσα του Κέντρου Νεότητας&amp;nbsp;(Δαναΐδων &amp; Αντιγόνης, Χαλάνδρι) θα υπάρχει επίσης και έκθεση ζωγραφικής από μέλη των ΚΑΠΗ. Τη δεύτερη ημέρα του Φεστιβάλ, την Πέμπτη 7 Ιουνίου 2018, στην αίθουσα εκδηλώσεων του Ιερού Ναού Αγίου Γεωργίου Χαλανδρίου&amp;nbsp;(Αγίας Παρασκευής 81, Χαλάνδρι) θα παρουσιαστεί ένα μεγάλο πρόγραμμα χορωδιακής μουσικής με τραγούδια Χατζηδάκι, Θεοδωράκη, Κατσιμίχα, Ανδριόπουλου, Λεοντή, Ξαρχάκου Χατζηνάσιου και Λοΐζου, που θα ερμηνεύσουν οι χορωδίες των συνταξιούχων του ΟΤΕ, των Βριλησσίων και 60+ του Δήμου Χαλανδρίου με την καθοδήγηση των μαέστρων Αθανασίου Θάνου, Ελευθερίας Βούλγαρη και Ρίας Θεοδώρου. Όσοι/ες παρακολουθήσουν το Φεστιβάλ θα έχουν την ευκαιρία να απολαύσουν τα αποτελέσματα μιας επίμονης και επίπονης δουλειάς, αλλά και να διδαχτούν από το κέφι, τη ζωντάνια και τη σοφία των ανθρώπων Τρίτης Ηλικίας. &amp;nbsp;
