Title:
Άγρια δολοφονία στην Αγία Παρασκευή
Description:
Δολοφονική επίθεση με θύμα άνδρα γνωστό στις αρχές σημειώθηκε στις 9:30 το βράδυ της Δευτέρας στην οδό Νεαπόλεως, έξω από το νεκροταφείο της Αγίας Παρασκευής. Σύμφωνα με τις πρώτες πληροφορίες ο άτυχος άνδρας, ηλικίας 35 έως 40 ετών, δέχτηκε τρεις σφαίρες, μια εκ των οποίων στο πρόσωπο, ενώ βρισκόταν μέσα σε σταθμευμένο όχημα, μάρκας FIAT που είναι στο όνομα γυναίκας, 60 ετών. Από ό,τι έχει γίνει μέχρι στιγμής γνωστό, δύο άτομα προσέγγισαν με μοτοσικλέτα τον άτυχο άνδρα, που πιθανώς είχε προκαθορισμένο ραντεβού στο σημείο, και τον πυροβόλησαν τραυματίζοντάς τον, θανάσιμα. Το θύμα φέρεται να έχει κατηγορηθεί στο παρελθόν για υποθέσεις με ναρκωτικά, ενώ τον εμπλέκουν επίσης σε υποθέσεις εκβιασμών χωρίς ωστόσο να έχει κατηγορηθεί για τέτοια αδικήματα. Στο σημείο βρίσκονται αστυνομικοί του τμήματος εγκλημάτων κατά ζωής της ασφάλειας Αττικής οι οποίοι ερευνούν την υπόθεση.&amp;nbsp; Πηγή:&amp;nbsp;www.kathimerini.gr &amp;nbsp;
