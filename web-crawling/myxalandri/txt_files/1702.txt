Title:
Περιφέρεια Αττικής: Τακτικοί και έκτακτοι καθαρισμοί ρεμάτων στη Βόρεια Αθήνα
Description:
Συνεχίζονται με εντατικούς ρυθμούς οι προγραμματισμένοι αλλά και οι έκτακτοι καθαρισμοί ρεμάτων της Βόρειας Αθήνας μετά και τις πρόσφατες τρεις μεγάλες καταιγίδες. Άμεσα ξεκινούν καθαρισμοί υπόγειων πλακοσκεπών τμημάτων και μικρής κλίμακας επεμβάσεις στα πρανή των ρεμάτων Σαπφούς, Πεντέλης-Χαλανδρίου, Βαλανάρη και Πύρνας ώστε να αντιμετωπιστούν διαβρώσεις και καταπτώσεις. Ειδικότερα, την τελευταία εβδομάδα έγιναν παρεμβάσεις καθαρισμού και απομάκρυνσης φερτών υλικών και πεσμένων δέντρων στις ακόλουθες περιοχές: Μεταμόρφωση: Στα ρέματα επί των οδών Περσεφόνης, Ήβης και Αναπαύσεως. Μαρούσι: Στο ρέμα Σαπφούς από το παλαιό αμαξοστάσιο του Δήμου επί της οδούς Αγίου Αθανασίου έως την οδό Τσικλητήρα, από την οδό Τσικλητήρα έως την οδό Μεσογείων και από την οδό Μεσογείων έως τις οδούς Λεμόνα και Μάρη. Φιλοθέη-Ψυχικό: Ρέμα Ποδονίφτη επί των οδών Γράμμου-Βίτσι και Κονδυλάκη. Παπάγου-Χολαργός: Στο ρέμα επί της οδού Υγείας. Χαλάνδρι: Στο ρέμα επί της οδού Πολυδρόσου, ενώ έγινε απομάκρυνση πεσμένων δέντρων επί των οδών Βάρναλη-Γκίνη και Ποταμού Καλαμά-Σολωμού.
