Title:
Συνεχίζονται οι εργασίες συντήρησης στο αθλητικό κέντρο &quot;Νίκος Πέρκιζας&quot;
Description:
Άρχισε από τις 14 Μαρτίου το νέο έργο συντηρήσεων και ανακατασκευών στις αθλητικές εγκαταστάσεις της πόλης, ύψους 600.000 ευρώ. Το έργο ξεκινά με τη συντήρηση και το βάψιμο των πυλώνων φωτισμού στο &quot;Νίκος Πέρκιζας&quot;. Επίσης, νέοι πολυκαρβονικοί υαλοπίνακες μπαίνουν στον εξωτερικό χώρο του κολυμβητηρίου, όπου είναι κάτι που δεν είχε αλλαχτεί ποτέ ξανά για τουλάχιστον 15 και πλέον χρόνια. Τα νέα τζάμια που τοποθετούνται είναι διαφανή με αποτέλεσμα να ενοποιείται οπτικά ο εσωτερικός χώρος με τον εξωτερικό. Συνέχεια έχει το δεύτερο κυλικείο στο πίσω μέρος του γηπέδου. Οι εργασίες ακόμα είναι σε εξέλιξη και παρ’ όλα αυτά το αθλητικό κέντρο παραμένει ανοιχτό για τους πολίτες. Ο δήμαρχος Σίμος Ρούσσος τονίζει πως «Ξεπερνούν πλέον τα 2.000.000 ευρώ οι επενδύσεις στις αθλητικές υποδομές που ήταν, για χρόνια, πλήρως εγκαταλειμμένες στην τύχη τους. Οι πολίτες κάθε ηλικίας και οι άνθρωποι του σωματειακού αθλητισμού γνωρίζουν ότι πλέον δεν είναι μόνοι τους. Συνεχίζουμε.». &amp;nbsp; &amp;nbsp;
