Title:
Στο Χαλάνδρι καταγράφηκε το μεγαλύτερο ύψος βροχής της Αττικής
Description:
Οι κάμερες του Εθνικού Αστεροσκοπείου Αθηνών/meteo.gr στην Πεντέλη κατέγραψαν τις ισχυρές καταιγίδες που έπληξαν την Αττική χθες, Παρασκευή 26 Αυγούστου. Ένα εντυπωσιακό timelapse βίντεο του meteo.gr δείχνει τις καταιγίδες που έπληξαν την Αττική χθες Παρασκευή (26/8). Συγκεκριμένα, τοπικά ισχυρές μπόρες και καταιγίδες εκδηλώθηκαν για πέμπτη συνεχόμενη ημέρα την Παρασκευή στην Αττική. Σύμφωνα με δεδομένα από το πυκνό δίκτυο αυτόματων μετεωρολογικών σταθμών του Εθνικού Αστεροσκοπείου Αθηνών/meteo.gr, το μεγαλύτερο ύψος βροχής στην Αττική ήταν ίσο με 23mm και καταγράφηκε στον μετεωρολογικό σταθμό στο Χαλάνδρι ενώ το δεύτερο μεγαλύτερο ύψος βροχής καταγράφηκε στον μετεωρολογικό σταθμό στο Παλαιό Ψυχικό και ήταν ίσο με 17mm. Τα συγκεκριμένα ύψη βροχής καταγράφηκαν σε χρονικό διάστημα σχεδόν 40 λεπτών. Χαρακτηριστικό είναι το παρακάτω βίντεο που καταγράφηκε από τις κάμερες του Εθνικού Αστεροσκοπείου Αθηνών/meteo.gr στην Πεντέλη και δείχνει τόσο την τοπικότητα όσο και την ένταση της βροχόπτωσης στα ανατολικά/βορειοανατολικά κυρίως τμήματα του λεκανοπεδίου. https://www.youtube.com/watch?v=BkIAmLrsvGk Στο παρακάτω γράφημα παρουσιάζονται τα ύψη βροχής που καταγράφηκαν στους μετεωρολογικούς σταθμούς στην ευρύτερη περιοχή της Αττικής την Παρασκευή (26/8) έως τις 17:30. Πηγή: www.in.gr  
