Title:
Με ευμετάβλητο καιρό η νέα εβδομάδα στο Χαλάνδρι
Description:
Με άστατο καιρό προβλέπεται να ξεκινήσει η εβδομάδα και είναι αρκετά πιθανό, κατά τη διάρκεια της Δευτέρας, να επικρατήσουν διαστήματα με πυκνές νεφώσεις και παροδικές βροχές. Την Τρίτη και την Τετάρτη, ο ήλιος θα εναλλάσσεται με συννεφιά ενώ η πιθανότητα παροδικής βροχής είναι υπαρκτή. Την Τετάρτη, προβλέπεται επικράτηση βορείων - ανατολικών ανέμων και αισθητή πτώση της θερμοκρασίας. Από την Πέμπτη προβλέπεται να επικρατήσουν ήπιες συνθήκες με την ηλιοφάνεια να κυριαρχεί, τους ανέμους να εξασθενούν και τη θερμοκρασία να σημειώνει άνοδο. Οι ήπιες συνθήκες προβλέπεται να συνεχιστούν τόσο την Παρασκευή όσο και το Σαββατοκύριακο, ενώ η θερμοκρασία θα σημειώσει περαιτέρω άνοδο. Σύμφωνα με τα τελευταία προγνωστικά στοιχεία, η Μεγάλη Eβδομάδα αναμένεται να εξελιχθεί με πολύ ήπιες και ασυνήθιστα θερμές, για τα δεδομένα της εποχής, συνθήκες οι οποίες θα παραπέμπουν περισσότερο σε προχωρημένη άνοιξη ή αρχές καλοκαιριού. Επίσης, διαμορφώνεται τάση μεταβολής του καιρού με βροχές και πτώση της θερμοκρασίας μετά τη Μ. Παρασκευή. Καλή εβδομάδα! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr &amp;nbsp;
