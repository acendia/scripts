Title:
Πώς θα λειτουργήσουν τα Μέσα Μαζικής Μεταφοράς την Πρωτομαγιά;
Description:
Λόγω της εργατικής Πρωτομαγιάς, την Τετάρτη 1 Μαΐου 2019 τα Μέσα Μαζικής Μεταφοράς θα λειτουργήσουν ως εξής: Τα λεωφορεία, τα τρόλεϊ και οι συρμοί της γραμμής 1 (Πειραιάς-Κηφισιά) δεν θα κινηθούν λόγω 24ωρης απεργίας των εργαζομένων. Δεν θα υπάρχει κυκλοφορία συρμών στις γραμμές 2 και 3 του Μετρό και στις γραμμές του Τραμ, από την έναρξη της κυκλοφορίας έως τις 9:00 το πρωί, λόγω στάσης εργασίας εργαζομένων. Επίσης, λόγω της 24ωρης απεργίας της Πανελλήνιας Ομοσπονδίας Σιδηροδρομικών δεν θα πραγματοποιούνται δρομολόγια της γραμμής 3 του Μετρό στο τμήμα Δουκίσσης Πλακεντίας-Αεροδρόμιο. ΤΡΑΙΝΟΣΕ: Ματαιώσεις δρομολογίων την ημέρα της Εργατικής Πρωτομαγιάς Η Πανελληνία Ομοσπονδία Σιδηροδρομικών (Π.Ο.Σ.), απεργεί για την ημέρα της Εργατικής Πρωτομαγιάς, τηv Τετάρτη 1 Μαΐου 2019. Λόγω της απεργίας θα ματαιωθούν τα βραδινά δρομολόγια της Τρίτης 30/04/2019 στον άξονα Αθήνα - Θεσσαλονίκη (που έχουν ώρα αναχώρησης τα μεσάνυχτα) και όλα τα σιδηροδρομικά δρομολόγια σε όλο δίκτυο της ΤΡΑΙΝΟΣΕ συμπεριλαμβανομένου του Προαστιακού και των τουριστικών δρομολογίων την Τετάρτη 01/05/2019. Σημειώνεται ότι οι βραδινές αμαξοστοιχίες 600 και 601 από Αθήνα και Θεσσαλονίκη αντίστοιχα (Τετάρτη μεσάνυχτα προς Πέμπτη), θα κυκλοφορήσουν κανονικά μετά τη λήξη της απεργίας. &amp;nbsp;
