Title:
Δωρεάν μαθήματα ξένων γλωσσών για ενήλικες από το Σώμα Εθελοντών Χαλανδρίου
Description:
Το Σώμα Εθελοντών Χαλανδρίου οργανώνει και φέτος ΔΩΡΕΑΝ μαθήματα ξένων γλωσσών για ενήλικες, κάνοντας πράξη την αλληλεγγύη στην πόλη μας. Γίνονται μαθήματα ιταλικών, αραβικών και ρωσικών, τα οποία θα αρχίσουν την 1η εβδομάδα του Οκτωβρίου. ΔΕΝ απαιτείται εγγραφή και για οποιαδήποτε διευκρίνιση οι ενδιαφερόμενοι μπορούν να στέλνουν μήνυμα στην ηλεκτρονική διεύθυνση: ethelondeshalandriou@gmail.com Το φετινό πρόγραμμα: ΙΤΑΛΙΚΑ: Πέμπτη 19:00-21:00 (καθηγητής Γιάννης Ζήβας) ΑΡΑΒΙΚΑ: Δευτέρα 19:00-20:00 για αρχάριους &amp;amp; 20:00-21:00 για μαθητές/τριες προηγούμενων ετών (καθηγητής Γιώργος Χαραλαμπίδης) ΡΩΣΙΚΑ: Τρίτη 13:00-15:00 (καθηγητής Γιάννης Ζήβας) Τα παραπάνω μαθήματα θα γίνονται φέτος στο ΚΑΠΗ Κάτω Χαλανδρίου (Ιλιάδος 23 - δίπλα στο αθλητικό κέντρο «Μάρκος Παπαδάκης). Οι ενδιαφερόμενοι/ες καλούνται να προσέλθουν στον τόπο διεξαγωγής του μαθήματος που τους ενδιαφέρει, στις ημέρες και ώρες που αναγράφονται παραπάνω.
