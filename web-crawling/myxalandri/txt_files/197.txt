Title:
Παντελής Κυραμαργιός &amp; Αλέξανδρος Εμμανουηλίδης: Συναυλία στο Θέατρο Ρεματιάς
Description:
Μουσική βραδιά παρουσιάζουν στο Φεστιβάλ Ρεματιάς 2022 - Νύχτες Αλληλεγγύης, τη Δευτέρα 19 Σεπτεμβρίου δυο αγαπημένοι τραγουδοποιοί της νεότερης γενιάς, ο Παντελής Κυραμαργιός και ο Αλέξανδρος Εμμανουηλίδης. Στο πρώτο μέρος, ο Παντελής Κυραμαργιός, έχοντας για πρώτη φορά στο πλευρό του την καινούρια του μπάντα, No Pasaran, με την οποία ενορχηστρώνει το τέταρτο προσωπικό άλμπουμ του (που αναμένεται να κυκλοφορήσει τον Δεκέμβριο), έρχεται στη σκηνή της Ρεματιάς «με νέο ήχο και με διάθεση να μπλέξουν μουσικές φαινομενικά αταίριαστες». Οι Led Zeppelin και οι Metallica «μπερδεύονται» με την παραδοσιακή μας μουσική και τα τραγούδια του καλλιτέχνη. Για το δεύτερο μέρος της βραδιάς, ο Αλέξανδρος Εμμανουηλίδης, με αφορμή τον καινούριο του δίσκο, Κάτι σαν ήλιος, μας υπόσχεται «ένα πρόγραμμα δυναμικό και συναισθηματικό φτιαγμένο από τραγούδια και ιστορίες». Τραγούδια από το προσωπικό έργο του καλλιτέχνη αλλά και την κοινή δισκογραφική του πορεία με τη Μαρία Παπαγεωργίου, συναντούν πρωτότυπες διασκευές από τραγούδια άλλων αγαπημένων δημιουργών, νεότερων και παλαιότερων. Ελεύθερη είσοδος μόνο με δελτίο εισόδου από το viva.grΏρα έναρξης: 9:00 μ.μ. Ισχυρή σύσταση για χρήση μάσκας Ευριπίδειο Θέατρο ΡεματιάςΠεζόδρομος Προφήτη Ηλία, Πολύδροσο Χαλανδρίου Αντί εισιτηρίου στις παραστάσεις με ελεύθερη είσοδο προαιρετική συνεισφορά σε τρόφιμα, φάρμακα και άλλα είδη πρώτης ανάγκης για τους πρόσφυγες και τις κοινωνικές δομές της πόλης. Φεστιβάλ Ρεματιάς 2022 (συνοπτικό πρόγραμμα) ΣΕΠΤΕΜΒΡΙΟΣ  ΠΑΡΑΣΚΕΥΗ 16 Ayşem - Μια ιστορία με γενίτσαρους και βρυκόλακες στην οθωμανική Κρήτη Πρωτότυπη θεατρική παράσταση από τη θεατρική ομάδα Splish-Splash. Σενάριο, Σκηνοθεσία: Johnny O.   ΣΑΒΒΑΤΟ 17 Σταμάτης Χατζηευσταθίου 2022 Τραγούδια από το δισκογραφικό έργο του καλλιτέχνη καθώς και παλιότερα αγαπημένα τραγούδια.   ΚΥΡΙΑΚΗ 18 Πάρτυ των αναμνήσεων Ένωση Παλαιών Προσκόπων.   ΔΕΥΤΕΡΑ 19 Παντελής Κυραμαργιός  &amp;amp; Αλέξανδρος Εμμανουηλίδης Οι δυο αγαπημένοι τραγουδοποιοί παρουσιάζουν το νέο τους δισκογραφικό έργο και πρωτότυπες διασκευές.   ΤΕΤΑΡΤΗ 21 Ακούω ήχον κώδωνος * Θεατρική σύνθεση από έργα του Μποστ επιμελημένα από τον Θανάση Παπαγεωργίου. Από το ιστορικό Θέατρο ΣΤΟΑ με αφορμή τη συμπλήρωση 50 χρόνων λειτουργίας του. Με τον Θανάση Παπαγεωργίου, τη Λήδα Πρωτοψάλτη κ.ά. Συμμετέχει ο Διονύσης Τσακνής.   ΠΑΡΑΣΚΕΥΗ 23 Τα ερείπια των Αθηνών Από το ομότιτλο βιβλίο του Τάκη Σιμώτα «Η ιστορία ως θέαμα και ως όργανο πολιτικού προσανατολισμού». Σκηνοθεσία: Σπύρος Βραχωρίτης.   ΣΑΒΒΑΤΟ 24 XALANDRI ROCXXS Μια βραδιά με μουσικούς και σχήματα από το Χαλάνδρι.   ΔΕΥΤΕΡΑ 26 Jurassic Adventures * Διαδραστική παράσταση για παιδιά και ενήλικες σε έναν προϊστορικό κόσμο δεινοσαύρων.   * Οι εκδηλώσεις με αστερίσκο έχουν εισιτήριο που καθορίζει η αντίστοιχη παραγωγή.  
