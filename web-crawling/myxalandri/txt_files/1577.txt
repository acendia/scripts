Title:
Δήμος Χαλανδρίου: «Στην περίπτωση του κυλικείου στο Κοιμητήριο, Αγαπητού και Κουράσης ξεχνούν ότι η σιωπή είνα
Description:
Mε την ακόλουθη ανακοίνωσή του ο Δήμος Χαλανδρίου απαντά στη δημοτική παράταξη “Χαλάνδρι σε Δράση” αναφορικά με το θέμα της μίσθωσης του κυλικείου στο δημοτικό Κοιμητήριο: Άκρως αποκαλυπτική των πεπραγμένων, των επιδιώξεων και της αντίληψής τους για τον τρόπο άσκησης εξουσίας είναι η νέα ανακοίνωση της παράταξης «Χαλάνδρι σε Δράση», με την οποία η σημερινή διοίκηση και ο δήμαρχος Χαλανδρίου Σίμος Ρούσσος εγκαλούνται για τους χειρισμούς τους στο θέμα τις μίσθωσης του κυλικείου στο Νεκροταφείο. Διερωτάται, και εύλογα, ο πολίτης του Χαλανδρίου που διαβάζει την εν λόγω ανακοίνωση, τι είναι τελικά αυτό που «εκθέτει» τη διοίκηση Ρούσσου; Τι είναι αυτό για το οποίο εγκαλείται η διοίκηση του Δήμου Χαλανδρίου; Επειδή έκανε δημόσιο πλειοδοτικό διαγωνισμό για τη μίσθωση ενός δημοτικού ακινήτου;  Επειδή, για τη συμμετοχή σε αυτόν απαίτησε νομίμως την καταβολή 11.000 ευρώ υπό την μορφή εγγυητικής, για να διασφαλίσει την διαδικασία, και την προάσπιση του δημοσίου συμφέροντος;  Επειδή κράτησε την εγγυητική σε όφελος της ΦΛΥΑ Α.Ε. και του Δήμου, όταν ο πλειοδότης δεν ήρθε να υπογράψει την σύμβαση, όπως προέβλεπε ο διαγωνισμός;  Ή μήπως γιατί στον διαγωνισμό υπήρχε ρητή υποχρέωση του πλειοδότη να προκαταβάλει τα 6 ενοίκια, ως εξασφάλιση της φερεγγυότητας της νέας σύμβασης;  Ή μήπως τελικά επειδή ΑΡΝΗΘΗΚΕ να παρανομήσει επεκτείνοντας και άλλο, μετά την οριστική της λήξη, τον Σεπτέμβριο του 2021, την «αμαρτωλή» σύμβαση του 2006; Διερωτάται επίσης ο πολίτης, από που προκύπτει αυτό που σημειώνει η παράταξη «Χαλάνδρι σε Δράση» ότι ο νέος διαγωνισμός είναι 9μηνος; Πρόκειται για λάθος ή για έμμεση απειλή με στόχο να μπουν προσκόμματα στη διαδικασία; Θα έπρεπε να γνωρίζουν ότι η διάρκεια της σύμβασης είναι τριετής με δυνατότητα τριετούς παράτασης, όταν υπάρχει σύμφωνη γνώμη των δύο μερών. Γιατί τελικά επανέρχεται, η παράταξη «Χαλάνδρι σε Δράση», υπερασπιζόμενη την «αμαρτωλή» σύμβαση των διοικήσεων Ζαφειρόπουλου, Κούραση, όταν έχουν επισυμβεί τα παρακάτω, τα οποία είναι τοις πάσι πλέον γνωστά: Ο παράνομος καταπατητής που συνέχιζε να λειτουργεί το κυλικείο χωρίς σύμβαση και ενοικιαστήριο, από τον Οκτώβριο του 2021, τελικά, αποβλήθηκε οριστικά και αμετάκλητα, αφού προηγουμένως επιδόθηκε σε μια σειρά από προκλητικές και έκνομες συμπεριφορές, τραμπουκισμούς, σκίσιμο δικογράφων και σπάσιμο τζαμιών.  Χρειάστηκαν δυο εξώδικα, τρεις διοικητικές αποβολές, τρεις μηνύσεις, προσαγωγή στο αυτόφωρο και πέντε δικαστήρια για να εκκενώσει ο καταπατητής το κυλικείο και να επιστραφεί αυτό στο νόμιμο ιδιοκτήτη του, δηλ. στον Δήμο. Και ενώ συμβαίνουν αυτά, η παράταξη «Χαλάνδρι σε Δράση» όχι μόνο δεν βρήκε ούτε μισή λέξη για να καταδικάσει τις παραπάνω παράνομες ενέργειες του καταπατητή, αλλά επιπλέον καταψήφισε στο Δημοτικό Συμβούλιο την πρόταση της τρίτης διοικητικής αποβολής, παρέχοντας ουσιαστικά πολιτική στήριξη στον καταπατητή, που συνέχιζε την παράνομη κατάληψη του δημοτικού ακινήτου. Ούτε τα προσχήματα δεν κράτησε η παράταξη των Κουράση – Αγαπητού στο ευαίσθητο αυτό θέμα, και αντί να υπερασπιστεί την νομιμότητα και να καταδικάσει τις έκνομες πράξεις και την καταπάτηση, επί μήνες, της δημόσιας περιουσίας, επέλεξε ξανά να επιτεθεί στην διοίκηση και τον δήμαρχο. Αν και προκαλεί θλίψη και απογοήτευση η εμμονή στην υπεράσπιση ιδιωτικών συμφερόντων, ωστόσο επιβεβαιώνει πλήρως ότι οι έννοιες, ανοιχτή πλειοδοτική διαδικασία, δημόσιος διαγωνισμός, δημόσιες προσφορές, είναι άγνωστος τόπος για την παράταξή που εκχωρούσε συστηματικά έναντι αστείων τιμημάτων, και επί δώδεκα συναπτά έτη, τα περιουσιακά στοιχεία της πόλης. Ας το πάρουν απόφαση ότι η πόλη έχει από χρόνια γυρίσει τις πλάτες της στις πρακτικές της αδιαφάνειας, των πελατειακών εξυπηρετήσεων και των σκοτεινών συναλλαγών. Η ιστορία του κυλικείου στο κοιμητήριο έχει χαραχτεί ήδη στη συλλογική μνήμη του Χαλανδρίου ως όνειδος των πεπραγμένων της παράταξης «Χαλάνδρι σε Δράση».  Σχετικά άρθρα: Δήμος Χαλανδρίου: Τέλος στην “αμαρτωλή” σύμβαση για το κυλικείο του Δημοτικού Κοιμητηρίου Ο Π. Βάσιος για τη ΦΛΥΑ και την εκμετάλλευση του κυλικείου του Κοιμητηρίου Χαλανδρίου Δήμος Χαλανδρίου: Εκ νέου διοικητική αποβολή του καταπατητή του κυλικείου στο Δημοτικό Κοιμητήριο Η παράταξη “Χαλάνδρι σε Δράση” για το κυλικείο του Κοιμητηρίου και τη στάση του δημάρχου “Χαλάνδρι Απόφαση Ευθύνης”: Ο Π. Βάσιος για το κυλικείο του Κοιμητηρίου Χαλανδρίου Διοίκηση Δήμου Χαλανδρίου: Ούτε λέξη δεν βρήκε να πει η κ. Αγαπητού για την “αμαρτωλή” σύμβαση του κυλικείου στο Κοιμητήριο “Χαλάνδρι Ορίζοντας 2023”: Το δημοτικό συμφέρον, η κοινή λογική και το ουσιαστικό αποτέλεσμα, πυλώνες της πολιτικής μας Δήμος Χαλανδρίου: «Δικαιώνει πανηγυρικά τη διοίκηση Ρούσσου το φινάλε με το κυλικείο του Κοιμητηρίου» Απάντηση του Π. Βάσιου στην ανακοίνωση του Μ. Κρανίδη για το κυλικείο του Κοιμητηρίου Χαλανδρίου “Χαλάνδρι σε Δράση”: Έκθετη η διοίκηση Ρούσσου με το κυλικείο στο Κοιμητήριο  
