Title:
Κορυφώνεται η ζέστη στο Χαλάνδρι - Νέα εβδομάδα με αίθριο και πιο δροσερό καιρό
Description:
Σε πλήρη εξέλιξη βρίσκεται το πρώτο, αξιόλογο κύμα ζέστης της χρονιάς, που επηρεάζει το Χαλάνδρι, από τις αρχές της εβδομάδας με τη θερμοκρασία, πλέον, να ξεπερνάει καθημερινά τους 30°C και να προσεγγίζει, τους 35. Ενδεικτικά, σήμερα, Πέμπτη, 26 Μαΐου 2022, ο μετεωρολογικός σταθμός του Εθνικού Αστεροσκοπείου Αθηνών, στο Χαλάνδρι, κατέγραψε μέγιστη τιμή 34,6°C στις 15:00, πριν η θαλάσσια αύρα, από τον Σαρωνικό, καταφθάσει, και ρίξει, λίγο, τη θερμοκρασία, κοντά στους 32°C (και όμως, η αύρα από τον Σαρωνικό Κόλπο μπορεί να φτάσει και να δροσίσει και το Χαλάνδρι!). Το κύμα ζέστης, θα συνεχίσει να επηρεάζει την περιοχή, τόσο την Παρασκευή, όσο και το Σάββατο (27-28/5), με τη θερμοκρασία να προσεγγίζει, τα μεσημέρια τους 35°C. Τη νύχτα, ωστόσο και, νωρίς το πρωί, ο καιρός θα προλαβαίνει να δροσίσει και η θερμοκρασία να πέφτει κοντά στους 20°C. Την Κυριακή, το ψυχρό μέτωπο που προβλέπεται να διασχίσει τη χώρα, από τα δυτικά προς τα ανατολικά και να προκαλέσει, έντονα καιρικά φαινόμενα σε περιοχές της δυτικής και βόρειας χώρας, δεν αναμένεται να προκαλέσει σημαντική μεταβολή στον καιρό του Χαλανδρίου καθώς η πιθανότητα να εκδηλωθεί, παροδική βροχή ή καταιγίδα είναι περιορισμένη. Με την έλευση του μετώπου, ωστόσο, το απόγευμα της Κυριακής, θα επικρατήσουν ενισχυμένοι άνεμοι νοτίων και, κατόπιν, δυτικών διευθύνσεων, δροσερότερες αέριες μάζες και η ζέστη θα υποχωρήσει. Η νέα εβδομάδα, θα ξεκινήσει με αίθριο και πιο δροσερό καιρό, παροδικά ενισχυμένους ανέμους δυτικών/νοτίων διευθύνσεων και μέγιστες θερμοκρασίες κοντά στους 30°C. Κατά τη διάρκεια της εβδομάδας, ωστόσο, η θερμοκρασία προβλέπεται να σημειώσει νέα άνοδο, χωρίς, να αποκλείεται και η εκδήλωση παροδικών όμβρων/καταιγίδων, κατά τη διάρκεια κάποιων από τα απογεύματα. Όπως όλα δείχνουν, το Καλοκαίρι ήρθε για να μείνει, στο Χαλάνδρι, όπως και στο μεγαλύτερο μέρος της χώρας! Καλό Σαββατοκύριακο! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr
