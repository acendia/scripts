Title:
“Κυνηγώντας την ουρά μας”: Τα ζώα συντροφιάς έτρεξαν στη Ρεματιά Χαλανδρίου και πρόσφεραν χαρά
Description:
Σε μια γιορτή για την αρμονική συνύπαρξη του ανθρώπου με τα ζώα και το περιβάλλον αναδείχτηκε, για μια ακόμη φορά, η δεύτερη εκδήλωση δυναμικού βαδίσματος με ζώα συντροφιάς, που πραγματοποιήθηκε την Κυριακή 7 Μαΐου 2023. Η Ρεματιά Χαλανδρίου, απετέλεσε το ιδανικό σημείο, προσφέροντας το φυσικό σκηνικό για έναν αγώνα που δεν έχει ανταγωνιστική χροιά, παρά μοναδικό στόχο την αγάπη για τον συνάνθρωπο, τα ζώα και το περιβάλλον. Με συμμετοχές που έφτασαν φέτος τις 45, σημαντικά αυξημένες σε σχέση με πέρσι, ο πρωτότυπος αυτός «αγώνας», καθιερώνεται πλέον ως θεσμός για την πόλη του Χαλανδρίου. Τους συμμετέχοντες/ουσες καλωσόρισε ο δήμαρχος Χαλανδρίου Σίμος Ρούσσος, σημειώνοντας: «Σας ευχαριστούμε για την παρουσία σας. Αυτός ο θεσμός που προσπαθούμε να δημιουργήσουμε είναι μια γιορτή συμβίωσης, ανοχής και γνωριμίας. Πιστεύω ότι κάθε φορά και κάθε χρονιά, αυτή η ιδέα θα αποκτά ακόμα περισσότερους φίλους μέσα στην πόλη». Χάρης Μαυρουδής, αντιδήμαρχος Αθλητισμού: «Χαρήκαμε και απολαύσαμε την όμορφη μέρα» «Η ευχάριστη διαδρομή μέσα στο φυσικό περιβάλλον της Ρεματιάς μας έδωσε την ευκαιρία να χαρούμε και να απολαύσουμε την όμορφη μέρα και τη Φιλαρμονική του Δήμου Χαλανδρίου. Να τερματίσουμε όλες και όλοι και να ανανεώσουμε το ραντεβού μας για την επόμενη χρονιά. Ένα μεγάλο “ευχαριστώ” στους εργαζομένους της δ/νσης Αθλητισμού, σε όλους/ες όσοι/σες συνέβαλαν στην επιτυχή διοργάνωση της εκδήλωσης και τις εταιρείες που την στήριξαν με τις ευγενικές του χορηγίες», σημείωσε ο αντιδήμαρχος Αθλητισμού Χάρης Μαυρουδής. Την εκδήλωση «Κυνηγώντας την ουρά μας» διοργάνωσε ο Δήμος Χαλανδρίου σε συνεργασία με τη Φιλοζωική Χαλανδρίου. Καθοριστική για την επιτυχή διοργάνωση της ήταν η εθελοντική συμμετοχή της κτηνιάτρου Άννας Σούσου. Τη δράση στήριξαν με τις χορηγίες τους οι εταιρείες: «The lucky pets» - Πρόσφερε ένα grooming και δύο δωροκάρτες των 10€ για αγορά προϊόντων από το κατάστημα. «Hairy tales pet grooming» - Πρόσφερε πέντε περιποιήσεις σκύλου. «Pet lovers shop» - Πρόσφερε 20 δωροσακούλες με λιχουδιές για τους σκύλους-δρομείς. «Aristodogs» - Πρόσφερε σε τρία άτομα, 10% έκπτωση σε περιποίηση σκύλου ή σε προϊόντα του καταστήματος. «Flora’s Pet Grooming Academy» - Πρόσφερε 10 επαγγελματικούς καλλωπισμούς-grooming, τρία μπουκάλια νερού για ταξίδι και πέντε λιχουδιές σκύλων. «Happy Dog» - Πρόσφερε 48 τεμάχια ξηρά τροφή των 300gr και 144 τεμάχια κονσέρβες των 200gr. Έως την επόμενη φορά διατελούμε «κυνηγώντας την ουρά μας»!, σημειώνουν οι διοργανωτές. https://www.youtube.com/watch?v=X6xmdebLosU  
