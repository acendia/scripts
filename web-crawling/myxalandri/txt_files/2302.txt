Title:
&quot;Ρομποτική, Αυτόματος Έλεγχος και Εφαρμογές&quot; στον Σύλλογο Χαλανδρίου ΑΡΓΩ
Description:
Ο Επιστημονικός - Πολιτιστικός Σύλλογος Χαλανδρίου &quot;ΑΡΓΩ&quot; σε συνεργασία με Νέους Επιστήμονες προσεγγίζει όσο γίνεται πιο απλά και παραστατικά θέματα των Επιστημών του Μέλλοντος, την Παρασκευή 10&amp;nbsp;Μαΐου 2019 και ώρα 19:30, στα γραφεία του Συλλόγου &quot;ΑΡΓΩ&quot; (Σοφ. Βενιζέλου 20 &amp; Καραολή-Δημητρίου, Χαλάνδρι). O Ευάγγελος Ρουμελιώτης, Διπλωματούχος Εφαρμοσμένων Μαθηματικών και Φυσικών Επιστημών του ΕΜΠ, με Μεταπτυχιακό στα Συστήματα Αυτομάτου Ελέγχου και Ρομποτικής, μαζί με Ομάδα Νέων Επιστημόνων παρουσιάζουν, αναλύουν και επιδεικνύουν με πραγματικά μοντέλα το Μέλλον της Τεχνολογικής Επιστήμης &quot;Ρομποτική, Αυτόματος Έλεγχος και Εφαρμογές&quot;. Η Ρομποτική είναι ένα διεπιστημονικό πεδίο στο οποίο συναντώνται οι επιστήμες των Μαθηματικών, της Φυσικής, της Μηχανικής και της Πληροφορικής με στόχο τη μελέτη, τον σχεδιασμό και τη λειτουργία των ρομπότ. Οι ρομποτικοί μηχανισμοί έχουν ευρεία εφαρμογή σε πλήθος διαφορετικών κλάδων από τη βιομηχανία μέχρι και την ιατρική. Ο Αυτόματος Έλεγχος είναι κλάδος της Μηχανικής ο οποίος έχει ως στόχο την αυτοματοποίηση των διαδικασιών δηλαδή την ελάχιστη δυνατή συμμετοχή του ανθρώπινου παράγοντα στις όποιες διαδικασίες. Συνεπώς, ο Αυτόματος Έλεγχος διαδραματίζει σημαντικό ρόλο στην αυτοματοποίηση των λειτουργιών των ρομπότ. Η ανάπτυξη του κλάδου της Ρομποτικής είναι το παρόν και το μέλλον για την επίλυση βασικών προβλημάτων του ανθρώπου και για την ουσιαστική καλυτέρευση της ποιότητας της ζωής του. &amp;nbsp;
