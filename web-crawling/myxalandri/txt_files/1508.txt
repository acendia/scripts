Title:
Το Ελεύθερο Πανεπιστήμιο του Δήμου Χαλανδρίου συζητά για το Περιβάλλον
Description:
Το Ελεύθερο Πανεπιστήμιο του Δήμου Χαλανδρίου επιστρέφει με την 4η διαδικτυακή συζήτηση, με θέμα «Περιβάλλον», την Τετάρτη 25 Μαΐου 2022 στις 19:30. Ο άνθρωπος έχει στο διάβα του χρόνου καταφέρει να ανακαλύψει το πως δουλεύει η φύση και να τη χρησιμοποιήσει για τη συνεχή βελτίωση των συνθηκών διαβίωσής του. Τα τεχνολογικά επιτεύγματα στη μακραίωνη ιστορία του πολιτισμού είχαν πάντοτε τον άνθρωπο στο επίκεντρο παραγνωρίζοντας και αδιαφορώντας για τις συνέπειες στο περιβάλλον. Έφτασε όμως το πλήρωμα του χρόνου που αυτή η ανάπτυξη άρχισε να έχει σοβαρές επιπτώσεις στον ίδιο τον άνθρωπο και τη ζωή του και αυτό γέννησε την οικολογία και την αναγκαστική πλέον αναθεώρηση της ανθρωποκεντρικής στάσης του. Η διαρκής εκμετάλλευση των πρώτων υλών έχει οδηγήσει σε συσσωρευμένα προβλήματα όπως είναι π.χ. η πλαστική ρύπανση και η κλιματική αλλαγή. Το αιτούμενο πλέον είναι η αλλαγή του αναπτυξιακού μοντέλου με βασική φιλοσοφία την αειφορία, κάτι που μπορεί να επιτευχθεί μόνο με πολιτικές κυκλικής οικονομίας, στοχεύοντας σε μηδενική παραγωγή αποβλήτων. Οι εισηγήσεις: 19:30   Χρυσή Καραπαναγιώτη, αν. Καθηγήτρια Πανεπιστημίου ΠατρώνΠλαστικά και μικροπλαστικά, διαχείριση και ρύπανση 20:00   Γεράσιμος Λυμπεράτος, Καθηγητής ΕΜΠ, Δημοτικός Σύμβουλος ΧαλανδρίουΔιαχείριση βιοαποβλήτων για μια κυκλική οικονομία Τη συζήτηση συντονίζει ο Φοίβος Γιαννόπουλος, σύμβουλος Πληροφορικής. Η εκδήλωση θα πραγματοποιηθεί μέσω της ψηφιακής πλατφόρμας Zoom:https://us02web.zoom.us/j/86454722173?pwd=QWVoaWNSWi9CT1VGVGt6ZW5rczZNUT09 Θα μεταδοθεί επίσης ζωντανά από τη σελίδα του Δήμου Χαλανδρίου στο Facebook. Το πρόγραμμα των επόμενων διαλέξεων: ΤΕΤΑΡΤΗ 1 ΙΟΥΝΙΟΥ ΤΟ ΔΙΑΔΙΚΤΥΟ 19:30   Ελένη Γιαννακοπούλου, Καθηγήτρια Σύμβουλος, Ελληνικό Ανοικτό ΠανεπιστήμιοΔιαδικτυακή ενημέρωση και δημοσιογραφία των πολιτών 19:50   Φοίβος Γιαννόπουλος, Σύμβουλος πληροφορικήςΚαλές - κακές χρήσεις του ίντερνετ, αξιολόγηση των πηγών 20:10   Δημήτρης Παππάς, Εκπαιδευτής ανάλυσης δεδομένωνΙστορία του ίντερνετ και προοπτικές Τη συζήτηση συντονίζει η Nάση Σιαφάκα, Oμότιμη Kαθηγήτρια Πανεπιστημίου Αθηνών   ΤΕΤΑΡΤΗ 8 ΙΟΥΝΙΟΥ  ΑΣΤΥΝΟΜΙΚΗ ΛΟΓΟΤΕΧΝΙΑ 19:30   Μαρλένα Πολιτοπούλου, ΣυγγραφέαςΜια δύσκολη δουλειά 20:00   Ανδρέας Αποστολίδης, ΣυγγραφέαςAστυνομική λογοτεχνία και τηλεοπτικές σειρές Τη συζήτηση συντονίζει ο Σέργιος Γκάκας, Συγγραφέας, Αντιδήμαρχος Πολιτισμού Δήμου Χαλανδρίου  
