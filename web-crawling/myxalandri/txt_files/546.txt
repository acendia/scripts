Title:
Τέσσερις ήσυχες παραλίες κοντά στην Αθήνα για χαλαρό μπάνιο
Description:
Διάλεξε περιοχή και ετοίμασε τσάντα παραλίας...  Λίγο πριν μπει το σαββατοκύριακο όταν είναι καλοκαίρι συνήθως σκέφτεσαι για το πού μπορείς να το περάσεις δροσερά και ήσυχα. Η αλήθεια είναι πως δεν χρειάζεται να πάρεις πλοίο καθώς η Αττική και τα πέριξ παράλια, σου προσφέρουν πολλές και καλές λύσεις. Παραλίες μικρές ή μεγάλες, με ρηχά νερά και ένα βασικό πράγμα: ησυχία. Αν αυτό είναι που αναζητάς, θα πρέπει να το ψάξεις η αλήθεια είναι λίγο παραπάνω καθώς τα σαββατοκύριακα οι περισσότερες παραλίες κοντά στην Αθήνα γεμίζουν. Υπάρχουν, ωστόσο, αυτές που γεμίζουν λιγότερο αλλά δεν υπολείπονται σε τίποτα όσον αφορά τα νερά και την αμμουδιά τους.  Στο exploringgreece.tv διαλέξαμε τέσσερις από τις παραλίες κοντά στην Αθήνα στις οποίες πήγαμε, με λιγότερο κόσμο απ’ ό,τι φανταζόμασταν ενώ κάναμε χαλαρά το μπάνιο μας σε ένα ήσυχο μέρος... Οι ήσυχες παραλίες κοντά στην Αθήνα Μάγειρας Έχεις δύο επιλογές. Η μία είναι να ξεκινήσεις νωρίς το πρωί από το σπίτι σου και να απολαμβάνεις τη βουτιά σου ακόμη σε λιγότερο από δύο ώρες. Η δεύτερη επιλογή είναι να οργανώσεις ένα σαββατοκύριακο στην Εύβοια και να γνωρίσεις από κοντά και εις διπλούν (αφού θα μείνεις δύο μέρες) την παραλία Μάγειρας. Μια εξωτική και στον πολύ κόσμο άγνωστη παραλία που μας κέρδισε από την πρώτη στιγμή. Είχαμε επιχειρήσει να την επισκεφθούμε και στο παρελθόν αλλά η πρόσβαση τότε ήταν δύσκολη και εμείς ήμασταν με απλό Ι.Χ. Πλέον μπορείς να πας εύκολα και με συμβατικό αυτοκίνητο οπότε είναι κρίμα να μην έχεις γνωρίσει αυτή την ήσυχη παραλία με τα κρυστάλλινα νερά στην Εύβοια. Η παραλία Μάγειρας βρίσκεται στην Κύμη και μπορείς να δεις πώς ακριβώς θα πας ΕΔΩ. Η πρώτη από τις παραλίες κοντά στην Αθήνα που σου προτείνουμε και δε θα το μετανιώσεις... Πόρτο Εννιά Η δεύτερη εναλλακτική λύση είναι ακόμη πιο κοντά στην Αθήνα, μπορούμε να πούμε δίπλα στο σπίτι σου. Θα χρειαστεί να πας μέχρι την Κερατέα για να απολαύσεις πεντακάθαρα νερά και χρυσαφένια άμμο. Αν αναζητάς μια κοντινή αλλά ήσυχη παραλία κοντά στην Αθήνα και δη μέσα στην Αττική τότε το Πόρτο Εννιά στην Κερατέα είναι αυτό που ψάχνεις. Τα σαββατοκύριακα σίγουρα έχει περισσότερο κόσμο αλλά εμείς δεν βρήκαμε τόσο όσο σε άλλες παραλίες. Η παραλία δεν είναι οργανωμένη οπότε θα πρέπει να έχεις μαζί όλα τα απαραίτητα για να απολαύσεις τα καθαρά νερά και τον λαμπερό ήλιο ξέγνοιαστος. Δες πού βρίσκεται ακριβώς η παραλία ΕΔΩ. Μια από τις παραλίες κοντά στην Αθήνα που μπορεί να σου γίνει στέκι... Σκαλωσιά Κάπου στο Λουτράκι και συγκεκριμένα στην Περαχώρα υπάρχει μια Σκαλωσιά όμορφη και δροσερή. Και το πιο βασικό, ήσυχη... Μια από τις παραλίες που μπορεί να σε δυσκολέψει λίγο στην πρόσβαση αλλά όχι τόσο ώστε να μην ξαναπάς μιας και είναι μια από τις παραλίες κοντά στην Αθήνα. Διαθέτει καθαρά και αβαθή νερά και μια ησυχία που θα σε κάνει να νομίζεις ότι βρίσκεσαι διακοπές. Το σκηνικό συμπληρώνουν τα βράχια τριγύρω και η χαμηλή βλάστηση. Είναι μια από τις καλύτερες επιλογές από παραλίες κοντά στην Αθήνα που μπορείς να επισκεφθείς καθώς θα είσαι εκεί σε περίπου μιάμιση ώρα. Ιδανική για μονοήμερη και βόλτα στο Λουτράκι στη συνέχεια. Δες το σημείο που βρίσκεται η παραλία ΕΔΩ. Πασαλιμάνι Το κρυφό μυστικό στην Αττική, μια από τις παραλίες κοντά στην Αθήνα και συγκεκριμένα στο Σούνιο. Με το που θα φτάσεις (επειδή μπορεί να δυσκολευτείς λίγο, δες πού βρίσκεται ΕΔΩ) θα αντικρίσεις μια μικρή όαση ήσυχη και καθαρή. Το Πασαλιμάνι είναι μια από τις παραλίες κοντά στην Αθήνα με αμμουδερή ακτή, κρυστάλλινα νερά και μοναδική θέα. Το πιο πιθανό είναι να μην βρεις κόσμο ούτε το σαββατοκύριακο (όπως εμείς) αλλά κι αν βρεις θα είναι οι ντόπιοι κάτοικοι του οικισμού. Θα βρεις εύκολα μια γωνιά για την ομπρέλα και την ψάθα σου και θα έχεις φύγει μόλις λίγη ώρα μακριά από το σπίτι σου. Αυτή η επιλογή στην Αττική είναι σίγουρο ότι θα σε ενθουσιάσει. Διάλεξε μια από τις παραλίες κοντά στην Αθήνα που σου κάνει... κλικ και ετοίμασε τσάντα παραλίας! Πηγή: exploringgreece.tv
