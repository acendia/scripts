Title:
Σύσταση Ομάδας Εθελοντών Πολιτικής Προστασίας του Δήμου Χαλανδρίου
Description:
Ο εθελοντισμός αποτελεί κορυφαία πράξη ανάδειξης της αγάπης και του σεβασμού προς τον συνάνθρωπό μας. Έτσι, σε μια εποχή ολοένα και αυξανόμενων φυσικών και τεχνολογικών καταστροφών, η έννοια του εθελοντισμού αποκτά εξέχουσα σημασία υπογραμμίζοντας την ανάγκη για κοινωνική αλληλεγγύη και ανιδιοτελή προσφορά στον τομέα της πολιτικής προστασίας, όπου η άμεση παροχή βοήθειας κατά την εκδήλωση τέτοιων φαινομένων είναι ιδιαίτερα επιτακτική. Ο Δήμος Χαλανδρίου και το τμήμα Πολιτικής Προστασίας απευθύνει κάλεσμα στους πολίτες του Χαλανδρίου, να εκδηλώσουν το ενδιαφέρον τους για τη συμμετοχή και ένταξη σε εθελοντική ομάδα πολιτικής προστασίας του Δήμου μας. Οι τομείς δραστηριοποίησης της Εθελοντικής Ομάδας Πολιτικής Προστασίας του Δήμου μας καθορίζονται ως: Δασοπροστασία, Δασοπυρόσβεση, Έρευνα και Διάσωση, Πρώτες Βοήθειες, Πρόληψη και Αντιμετώπιση Καταστροφών, Οργάνωση και Λειτουργία Χώρων Συγκέντρωσης Πληθυσμού μετά από καταστροφές, Αρωγή στους πληγέντες μετά από καταστροφές, Παροχή Ανθρωπιστικής Βοήθειας, Επικοινωνίες, Ευαισθητοποίηση πολιτών, Ασκήσεις επί χάρτου, Ασκήσεις ετοιμότητας, Διεξαγωγή ημερίδων, κ.ά. Η εθελοντική ομάδα θα οργανωθεί πάνω στα πρότυπα της Γενικής Γραμματείας Πολιτικής Προστασίας με βάση την ισχύουσα νομοθεσία και θα λάβει την απαιτούμενη εκπαίδευση από την Πυροσβεστική Υπηρεσία και τους λοιπούς αρμόδιους φορείς. Αίτηση Εκδήλωσης Ενδιαφέροντος Υποψήφιου Εθελοντή Πολιτικής Προστασίας &amp;nbsp;
