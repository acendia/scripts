Title:
“Aναζωογονητική” η μεταβολή του καιρού στο Χαλάνδρι
Description:
Οργανωμένη ατμοσφαιρική διαταραχή, αναμένεται να διασχίσει τη χώρα μας, από τα βορειοδυτικά προς τα νοτιοανατολικά, κατά τη διάρκεια της Παρασκευής (8/7) και του Σαββάτου (9/7), προκαλώντας γενικευμένη μεταβολή του καιρού, με κύρια στοιχεία την εκδήλωση καταιγίδων, την επικράτηση βορείων ανέμων και την αισθητή πτώση της θερμοκρασίας. Σε πολλές περιοχές της χώρας, τα φαινόμενα θα έχουν έντονο χαρακτήρα και θα περιλαμβάνουν ραγδαίες βροχοπτώσεις σε ευρεία κλίμακα, έντονη ηλεκτρική δραστηριότητα, χαλαζοπτώσεις, σφοδρούς ριπαίους ανέμους και σποραδικούς σίφωνες, ιδιαίτερα πάνω από θαλάσσιες περιοχές. Από την εν λόγω διαταραχή, περισσότερο θα επηρεαστεί η δυτική, η κεντρική και βόρεια Ελλάδα, με έμφαση στα νησιά του Ιονίου, στην Ήπειρο, στη Μακεδονία, στη Θεσσαλία στη Στερεά Ελλάδα, στη δυτική και κεντρική Πελοπόννησο, στις Σποράδες και στην περιοχή του βόρειου Αιγαίου. Το Χαλάνδρι, δεν προβλέπεται να επηρεαστεί στον βαθμό που θα επηρεαστούν οι παραπάνω περιοχές, θα &quot;αντιληφθεί&quot; όμως τη μεταβολή του καιρού η οποία, σε μεγάλο βαθμό θα έχει &quot;αναζωογονητικό&quot; χαρακτήρα καθώς θα προσπαθήσει να βρέξει το χώμα και να δροσίσει τις γειτονιές του προαστίου. Η Παρασκευή (8/7), θα ξεκινήσει με ηλιοφάνεια και λίγα σύννεφα ενώ, κατά τη διάρκεια της ημέρας, θα αναπτυχθούν διάσπαρτες νεφώσεις, οι άνεμοι θα πνέουν από μεταβλητές διευθύνσεις έως 4bf και η θερμοκρασία, το μεσημέρι, θα φτάσει τους 32°C. Κατά τη διάρκεια του απογεύματος, οι νεφώσεις θα πυκνώσουν και, από το βράδυ, είναι πιθανό να εκδηλωθούν παροδικές βροχές και καταιγίδες. Το Σάββατο (9/7), θα εξελιχθεί με αρκετή συννεφιά και είναι πιθανό, να υπάρξουν διαστήματα με βροχές ή/και καταιγίδες. Παράλληλα, θα επικρατήσουν Βοριάδες μέτριας έντασης (έως 5bf), και η θερμοκρασία, σε μεγάλη πτώση, δεν θα ξεπεράσει τους 26°C. Κατά τις νυχτερινές ώρες, προς την Κυριακή, τα θερμόμετρα, στο Χαλάνδρι, θα δείξουν 20°C και, σε συνδυασμό με το βοριαδάκι, θα επικρατεί αίσθημα έντονης δροσιάς. Η Κυριακή (10/7), θα ξεκινήσει με αρκετές νεφώσεις, οι οποίες κατά τη διάρκεια της ημέρας θα αραιώσουν και θα υπάρξουν μεγάλα διαστήματα με ηλιοφάνεια ενώ, θα επικρατήσει καθαρή ατμόσφαιρα και έντονη ατμοσφαιρική διαύγεια. Οι άνεμοι θα πνέουν από βόρειες διευθύνσεις, έως 5bf και η θερμοκρασία, στο Χαλάνδρι, θα κυμανθεί από 20°C έως 27°C. Σύμφωνα με τα διαθέσιμα προγνωστικά στοιχεία, η νέα εβδομάδα, θα εξελιχθεί, στο Χαλάνδρι, με, γενικά, ήπιες καιρικές συνθήκες, καθαρή ατμόσφαιρα, ανέμους βορείων διευθύνσεων χωρίς μεγάλες εντάσεις και σταδιακή άνοδο της θερμοκρασίας χωρίς, αυτή, να ξεπερνάει πολύ τις κλιματικές τιμές. Αυξημένες νεφώσεις, είναι πιθανό, να κάνουν την εμφάνισή τους κατά διαστήματα και δεν αποκλείεται, κάποια από τα απογεύματα, να εκδηλωθούν παροδικές καταιγίδες. Καλό Σαββατοκύριακο! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού SiMeteo.gr
