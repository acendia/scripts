Title:
Με τι καιρό θα διεξαχθούν οι εκλογές στο Χαλάνδρι;
Description:
Ιδιαίτερο ενδιαφέρον παρουσιάζει η εξέλιξη του καιρού στη χώρα μας κατά τη διάρκεια των επόμενων ημερών, καθώς δεν είναι λίγοι αυτοί που θα μετακινηθούν προς τις πόλεις και τα χωριά από τα οποία κατάγονται, προκειμένου να ασκήσουν το εκλογικό τους δικαίωμα. Ακόμα μεγαλύτερο είναι το ενδιαφέρον και από τους &quot;πρωταγωνιστές&quot; των πολιτικών αναμετρήσεων καθώς ο καιρός, μπορεί να επηρεάσει τη συμμετοχή στις εκλογές και, σε οριακές καταστάσεις, ακόμα και να κρίνει το εκλογικό αποτέλεσμα. Στην πόλη του Χαλανδρίου, η Παρασκευή, προβλέπεται να κυλήσει με άστατο καιρό, ενώ είναι πολύ πιθανό κατά τις μεσημεριανές και απογευματινές ώρες να εκδηλωθούν βροχές και καταιγίδες. Από αργά το απόγευμα, ο καιρός προβλέπεται να ανοίξει και να ακολουθήσει μία αρκετά δροσερή νύχτα. Από το Σάββατο, στο Χαλάνδρι, προβλέπεται να επικρατήσουν πολύ πιο ήπιες συνθήκες, με τον ουρανό να καθίσταται γενικά αίθριος και τις διάσπαρτες νεφώσεις να μην είναι ικανές να δώσουν φαινόμενα. Παράλληλα η θερμοκρασία θα σημειώσει άνοδο. Η Κυριακή των εκλογών, θα κυλήσει με διάσπαρτη συννεφιά, η οποία κατά διαστήματα είναι πιθανό να πυκνώσει, χωρίς όμως να προβλέπεται εκδήλωση βροχών, τουλάχιστον μέχρι το απόγευμα. Αυτό, σημαίνει πως ο καιρός θα είναι σύμμαχος στην εκλογική διαδικασία αλλά και στα σχέδια για περίπατο στα σοκάκια της πόλης. Σύμφωνα με τα τελευταία στοιχεία, νέα μεταβολή του καιρού, αναμένεται από τη Δευτέρα, με αρκετή συννεφιά και αυξημένο ενδεχόμενο παροδικών βροχών, ενώ η επόμενη εβδομάδα φαίνεται να συνεχίζεται με άστατο καιρό και θερμοκρασία κοντά στις μέσες τιμές. Καλό Σαββατοκύριακο! Γεώργιος ΠαπακωστόπουλοςΑναλυτής-προγνώστης καιρού / Συντονιστής προγνώσεων καιρού&amp;nbsp;SiMeteo.gr &amp;nbsp;
