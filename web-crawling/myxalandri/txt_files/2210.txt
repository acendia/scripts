Title:
Το πρόγραμμα των εορταστικών εκδηλώσεων για την 28η Οκτωβρίου στον Δήμο Χαλανδρίου
Description:
Οι εορταστικές εκδηλώσεις για την 28η Οκτωβρίου στο Χαλάνδρι θα ξεκινήσουν την παραμονή της εθνικής εορτής, με τον σημαιοστολισμό της πόλης. Ανήμερα της εθνικής επετείου: Έπαρση της ελληνικής σημαίας - 08:00 Δοξολογία στον Ι.Ν. Αγ. Νικολάου - 10:00 Επιμνημόσυνη δέηση, ομιλία του δημάρχου Χαλανδρίου Σίμου Ρούσσου και κατάθεση στεφάνων - 10:30 Μαθητική παρέλαση - 11:00 Κατάθεση στεφάνου στο Ηρώο της Εθνικής Αντίστασης, από τον πρόεδρο του Δημοτικού Συμβουλίου Γεράσιμο Λυμπεράτο - 12:15 Καθ’ όλη τη διάρκεια των εκδηλώσεων θα εφαρμοστούν αυστηρά οι προβλεπόμενες υγειονομικές διατάξεις για την προστασία της δημόσιας υγείας από τον κορωνοϊό. Μόνο με σημαιοφόρους και παραστάτες η μαθητική παρέλαση Επιδεικνύοντας υψηλό αίσθημα ευθύνης, το Δημοτικό Συμβούλιο Χαλανδρίου στήριξε ομόφωνα την εισήγηση της διοίκησης, για περιορισμένη εκπροσώπηση των σχολείων στη μαθητική παρέλαση, λόγω των ανησυχητικών επιδημιολογικών δεδομένων τόσο στη χώρα όσο και στην πόλη. Η μαθητική παρέλαση θα πραγματοποιηθεί τελικά μόνο με τη συμμετοχή των σημαιοφόρων και των παραστατών κάθε τάξης, προκειμένου να περιοριστεί, όσο το δυνατόν, ο συνωστισμός. Επίσης, όλες οι δημοτικές παρατάξεις δήλωσαν ότι, για την αποφυγή περαιτέρω συνωστισμού, θα συμμετάσχουν στις εκδηλώσεις με ολιγομελείς αντιπροσωπείες.
