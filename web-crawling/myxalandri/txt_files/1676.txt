Title:
Πλημμύρες στην περιοχή της Αγίας Βαρβάρας στο Χαλάνδρι. Ως πότε;
Description:
Από τον αναγνώστη του Myxalandri.gr κ. Ευάγγελο Επισκόπου λάβαμε την ακόλουθη ενημέρωση σχετικά: 1) με την αποκατάσταση της στένωσης του ρέματος της Κόδρου στη συμβολή του με τη λεωφόρο Κηφισίας και 2) με τη διαχείριση ομβρίων - κατασκευή αγωγών ομβρίων υδάτων σε διαφορές περιοχές στο Χαλάνδρι: Με αφορμή την ενημέρωση της Περιφέρειας ότι ο Δήμος Αμαρουσίου έκανε 11 χρόνια να αντιληφθεί την αναγκαιότητα διευθέτησης του ρέματος της Σαπφούς, μπορεί η Περιφέρεια να μας απαντήσει ΠΟΣΑ ΧΡΟΝΙΑ χρειάζονται για να υλοποιηθεί η περιβόητη μελέτη αποκατάστασης της στένωσης του ρέματος της Κόδρου στη συμβολή του με τη Λεωφόρο Κηφισίας;;;;!!!!!!! που ως γνωστόν η περιοχή αυτή έχει πλημμυρίσει από το 1994 μέχρι σήμερα τουλάχιστον 7 φορές!! Δηλαδή ΕΧΟΥΝ ΠΕΡΑΣΕΙ 24 ΧΡΟΝΙΑ!!!!!!!!!!!!!! Για την ιστορία αναφέρω: 1) Tα λεχθέντα του κ. Καραμέρου στις 26/10/2014 &quot;.....την Πέμπτη ψηφίστηκε ο προυπολογισμός της Περιφέρειας ύψους 1.000.000 ευρώ και μένουν οι τεχνικές παρεμβάσεις.....&quot;, όπως προκύπτει από σχετικό video:&amp;nbsp; 2) Σε συνέχεια της επικοινωνίας που είχα με τον Αντιπεριφερειάρχη κ. Καράμερο, όπως καταγράφεται στην καταγγελία μας που παραθέτω παρακάτω, εξέφρασα τις έντονες ανησυχίες μου για τα έργα διαχείρισης ομβρίων που έχουν δρομολογηθεί και ειδικότερα στην περιοχή της Εθνικής Αντιστάσεως στην συμβολή του ρέματος της Κόδρου αλλά και στην οδό Σαρανταπόρου στο Χαλάνδρι. Επ’ αυτού επισκέφτηκα με τον πολιτικό μηχανικό κ. Κ. Τζώρτζη τον Αντιδήμαρχο Χαλανδρίου κ. Γερολυμάτο. Στη συνάντηση παρευρέθη και η Υπεύθυνη παρακολούθησης των έργων. Κατ&#039; αρχή μας εξήγησαν τις ενέργειες για την διόρθωση του στραγγαλισμού του ρέματος της Κόδρου κάτω από την Κηφισίας, όπου μετά την σύνταξη και την κατάθεση της προμελέτης και ενώ είχε εγκριθεί κωδικός κόστους από το ΥΠΕΚΑ για την σύνταξη της οριστικής μελέτης στη συνέχεια τελείως αυθαίρετα απέσυραν τον κωδικό. Έχουν βάσιμες υποψίες ότι το θέμα σκοντάφτει στη Φιλοθέη που αρνείται να συνεργαστεί και δεν υπάρχει η πολιτική βούληση να προχωρήσει το έργο. Την καταγγελία μας με ημερομηνία 06/06/2018, την αποστείλαμε προς ενέργεια στον Αντιδήμαρχο κ. Γερολυμάτο (αριθ. πρωτ. 20562) και τον Αντιπεριφερειάρχη κ. Καραμέρο (αριθ. πρωτ. 110/6-6-2018) με κοινοποίηση στον Δήμαρχο Χαλανδρίου κ. Ρούσσο (αριθ. πρωτ. 20562) και την Περιφερειάρχη Αττικής κα Δούρου (αριθ. πρωτ. 110923). Σε ότι αφορά την κατασκευή αγωγών στη Εθνικής Αντιστάσεως που θα ενωθούν με το ρέμα της Κόδρου αλλά και αυτών που θα ενωθούν με την ανάντη προέκταση του ρέματος της Κόδρου δηλαδή στο ρέμα της Σαρανταπόρου, εκφράσαμε τις έντονες ανησυχίες μας και τους ενημερώσαμε ότι καταθέσαμε σχετική καταγγελία βασιζόμενοι στον βασικό τύπο του Manning σχετικά με την ταχύτητα ροής, τον συντελεστή τραχύτητας, την υδραυλική ακτίνα, την μηκοτομική κλίση και τα τεχνικά χαρακτηριστικά των ρείθρων. Μας απήντησαν ότι η επιβάρυνση θα είναι πολύ μικρή υποστηρίζοντας ότι η μελέτη αυτή δεν είναι μία αντιπλημμυρική μελέτη αλλά μία μελέτη διαχείρισης ομβρίων!!!!. Σε κάθε περίπτωση όμως θα περιμένουν την έγκριση από την Περιφέρεια ειδικότερα για τον αγωγό στην Εθνικής Αντιστάσεως. Επί της Αίτησης-Καταγγελίας, μας είπαν ότι θα μας απαντήσουν εγγράφως με τεχνικό κείμενο. Μέχρι σήμερα δεν έχουμε λάβει καμία επίσημη απάντηση ούτε από τον Δήμο Χαλανδρίου ούτε από την Περιφέρεια Αττικής. Το μόνο που έκανε ο κ. Καραμέρος ήταν να διαβιβάσει με έγγραφό του στις 18/06/2018 με αριθ. πρωτ. 110/06-06-2018, την καταγγελία μας με όλα τα συνημμένα στην Δ/νση Τεχνικών Έργων Περιφέρειας/Τμήμα Υδραυλικών Έργων &amp; Εγγείων Βελτιώσεων προς εξέταση και περαιτέρω ενημέρωσή μας!!! Αντίθετα τα έργα προχωρούν με γρήγορο ρυθμό ακόμα και αυτά επί της Εθνικής Αντιστάσεως. Πως γίνεται όμως η καταγγελία μας να έχει ημερομηνία 06/06/2018 και η Περιφέρεια να έχει σφραγίσει το σχέδιο κατασκευής του εργολάβου με την ίδια ημερομηνία δηλαδή 06/06/2018;;;!!! Με άλλα λόγια ποιό νόημα είχε η διαβίβαση στις 18/06/2018 της καταγγελίας μας στην Δ/νση Τεχνικών Έργων Περιφέρειας/Τμήμα Υδραυλικών Έργων &amp; Εγγείων Βελτιώσεων, αφού ήδη είχαν εγκρίνει το σχέδιο κατασκευής ως αρμόδιος φορέας ειδικότερα για την Εθνική Αντιστάσεως;;;;;;; 3) ΚΕΙΜΕΝΟ ΤΗΣ ΚΑΤΑΓΓΕΛΙΑΣ ΜΑΣ ΩΣ ΑΚΟΛΟΥΘΩΣ: ΑΙΤΗΣΗ – ΚΑΤΑΓΓΕΛΙΑ ΑΠΟ: ΕΥΑΓΓΕΛΟ ΕΠΙΣΚΟΠΟΥ Γεωλόγο Οδός: Αγίας Βαρβάρας 95-Χαλάνδρι ΚΩΝ/ΝΟ ΤΖΩΡΤΖΗ Πολιτικό Μηχανικό Οδός: Αγίας Βαρβάρας 95-Χαλάνδρι Ημερομηνία: 06/06/2018 ΠΡΟΣ: 1) Αντιδήμαρχο Τεχνικών Έργων&amp;nbsp;Δήμου Χαλανδρίου κ. Κ. Γερολυμάτο 2) Αντιπεριφερειάρχη Βορείου Τομέα&amp;nbsp;Αττικής κ. Γ. ΚΑΡΑΜΕΡΟ ΚΟΙΝ.: 1) Δήμαρχο Χαλανδρίου κ. Σ. ΡΟΥΣΣΟ 2) Περιφερειάρχη Αττικής κα Ρ. ΔΟΥΡΟΥ ΘΕΜΑ: ΔΙΑΧΕΙΡΙΣΗ ΟΜΒΡΙΩΝ - ΚΑΤΑΣΚΕΥΗ ΑΓΩΓΩΝ ΟΜΒΡΙΩΝ ΥΔΑΤΩΝ ΣΕ ΔΙΑΦΟΡΕΣ ΠΕΡΙΟΧΕΣ ΣΤΟ ΧΑΛΑΝΔΡΙ Κύριοι Όταν πληροφορηθήκαμε από το Τύπο τα έργα που έχει δρομολογήσει ο Δήμος Χαλανδρίου με υπογραφή σχετικών συμβάσεων και ειδικότερα στην περιοχή του εγκιβωτισμένου ρέματος της οδού Κόδρου που καταλήγει σε στραγγαλισμό κάτω από την Λ. Κηφισίας για να ενωθεί με το ρέμα της Φιλοθέης, ανησυχήσαμε σε μεγάλο βαθμό εκφράζοντας κατ αρχήν αυτήν την ανησυχία μας αρχικά στον Δήμαρχο κ. Ρούσσο και κατόπιν στον Αντιπεριφερειάρχη κ. Καραμέρο ο οποίος μας παρέπεμψε στον Αντιδήμαρχο κ. Γερολυμάτο καθότι, ως γνωστό σε όλους, η περιοχή στη συμβολή Αγίας Βαρβάρας και Κόδρου έχει πλημμυρίσει κατ’ επανάληψη λόγω της προαναφερόμενης στένωσης, φαινόμενο που βιώνουν σε κάθε πλημμύρα οι γειτονικές κατοικίες και πολυκατοικίες μεταξύ αυτών και η πολυκατοικία στην οποία διαμένουμε. Οι εν λόγω πλημμύρες ξεκίνησαν το έτος 1994 και συνεχίστηκαν το 2010 (δύο φορές), 2012, 2013, 2014 (δύο φορές). Έχουν περάσει 24 χρόνια και παρά τις επανειλημμένες καταγγελίες και ενέργειες των κατοίκων αλλά και του πολιτιστικού συλλόγου “ΑΕΙΦΟΡΟΣ” δυστυχώς το πρόβλημα δεν έχει επιλυθεί ακόμα!!!!!!!!! Με τα εν λόγω έργα η συλλογή και όδευση των επιφανειακών απορροών μέσω υπόγειου συστήματος αγωγών οδηγεί σε σημαντικά μεγαλύτερες ταχύτητες ροής, άρα σε μικρότερο χρόνο συγκέντρωσης στον κατάντη αποδέκτη, άρα αύξηση των παροχών αιχμής που καλείται να παροχετεύσει ο αγωγός της Κόδρου με αποτέλεσμα να ενταθεί και να αυξηθεί το φαινόμενο των πλημμυρών στην περιοχή μας. Λόγω της χρήσης των τσιμεντένιων σωλήνων οι παράγοντες που θα επιτείνουν το πρόβλημα είναι η μείωση του συντελεστή τραχύτητας και η αύξηση της υδραυλικής ακτίνας R, σύμφωνα με τον τύπο του Manning. Για την τεκμηρίωση των λεγομένων μου σας επισυνάπτουμε 1) 6 Φωτογραφίες ρείθρου Εθνικής Αντιστάσεως ρεύμα καθόδου (Κόδρου-Τζαβέλα) –(ΣΧΕΤ.1) 2) 8 ενδεικτικές φωτογραφίες από τα πλημμυρικά φαινόμενα της περιοχής –(ΣΧΕΤ.2) 3) Συνοπτική εξήγηση του φαινομένου –(ΣΧΕΤ.3) Αποσπάσματα από διεθνή βιβλιογραφία ως ακολούθως 4) Manning’s n Values History of Research από το “American Concrete Pipe Association” –(ΣΧΕΤ.4) 5) Manning’s Equation &amp; Table of N Values –(ΣΧΕΤ.5) 6) Circular Pipe:Manning’s n –(ΣΧΕΤ.6) 7) Gutter Flow –(ΣΧΕΤ.7) 8) Flow in Gutters –(ΣΧΕΤ.8) Είναι απορίας άξιο, στην περίπτωσή μας, τα αποστραγγιστικά έργα να ξεκινούν από τα ανάντη αντί από τα κατάντη δηλαδή κόντρα στους κανόνες της επιστήμης!!!!!!!!. Με την παρούσα θα θέλαμε 1) να σας υπενθυμίσουμε ότι λόγω ακριβώς της στένωσης του ρέματος Εσχατιάς στο Ίλιο οι πλημμύρες το 2014 και το 2015 κόστισαν την ζωή σε 2 ανθρώπους και την καταστροφή δεκάδων ιδιοκτησιών και η υπόθεση βρίσκεται στα δικαστήρια. 2) να σας εφιστήσουμε την προσοχή ότι τα εν θέματι έργα θα πρέπει να γίνουν ταυτόχρονα ή μετά την επίλυση του στραγγαλισμού του ρέματος της Κόδρου κάτωθεν της Λ. Κηφισίας και όχι πριν, άλλως σας καθιστούμε υπεύθυνους για ενδεχόμενες μελλοντικές πλημμύρες, επιφυλασσόμενοι των νομίμων δικαιωμάτων μας. Συνημμένα: 8 ΣΧΕΤΙΚΑ (ως αναφέρεται) Οι Αιτούντες ΕΥΑΓΓΕΛΟΣ ΕΠΙΣΚΟΠΟΥ ΚΩΝ/ΝΟΣ ΤΖΩΡΤΖΗΣ -------------------------------------------- Ευελπιστώ ότι: 1) θα διευθετηθεί κατασκευαστικά ΑΜΕΣΑ η στένωση του ρέματος της Κόδρου στη συμβολή του με τη Λεωφόρο Κηφισίας και 2) θα λάβω τεχνικά τεκμηριωμένη απάντηση επί της καταγγελίας μας τόσο από την πλευρά του Δήμου όσο και της Περιφέρειας, ότι η συλλογή και όδευση των επιφανειακών απορροών μέσω υπογείου συστήματος αγωγών, δεν οδηγεί σε μεγαλύτερες ταχύτητες ροής, άρα δεν οδηγεί σε μικρότερο χρόνο συγκέντρωση υδάτων στον κατάντη αποδέκτη, άρα δεν οδηγεί σε αύξηση των παροχών αιχμής που καλείται να παροχετεύσει το υπόγειο σύστημα αγωγών στην περιοχή του ρέματος της Κόδρου. Ε. ΕΠΙΣΚΟΠΟΥΓεωλόγος * 3 φωτογραφίες από την πλημμύρα Κόδρου &amp; Αγίας Βαρβάρας στο Χαλάνδρι στις 22/2/2013 &amp;nbsp;
