Title:
Γιγάντια πλέον η ΔΟΥ Χολαργού υποδέχεται τους 100.000 Χαλανδραίους
Description:
Μέρες μετρούν οι υπάλληλοι της Εφορίας Χαλανδρίου για τη μετεγκατάστασή τους στη γιγάντια πλέον ΔΟΥ Χολαργού. Όπως πρώτο το myxolargos/mypapagos.gr είχε γράψει πέρσυ το Μάιο, οι φήμες που τότε είχαν κυκλοφορήσει τώρα επιβεβαιώθηκαν με ανακοίνωση της Ανεξάρτητης Αρχής Δημοσίων Εσόδων για το άμεσο κλείσιμο 18 εφοριών, μέσα σε αυτές και του Χαλανδρίου. Έτσι λοιπόν στο κτίριο της Ελ. Βενιζέλου στον αριθμό 100 θα εξυπηρετούνται μετά τις γιορτές του Πάσχα, σύμφωνα με καλά πληροφορημένες πηγές του myxolargos/mypapagos.gr, και το πολυπληθέστατο Χαλάνδρι. Με λίγα λόγια, μετά τους 80.000 κατοίκους της Αγίας Παρασκευής, έρχονται σύντομα και οι 100.000 Χαλανδραίοι φορολογούμενοι για τις υποθέσεις τους. Με μέσο όρο αναμονής τη μιάμιση ώρα για μία φορολογική ενημερότητα, αντιλαμβάνεται κανείς εύκολα το χρόνο που θα χρειάζεται για μία απλή υπόθεση. Και αυτό δεν είναι το μόνο πρόβλημα. Το τεράστιο θέμα της στάθμευσης στην περιοχή της πλατείας Φανερωμένης είναι μάλλον το μεγαλύτερο πρόβλημα. Στο θέμα για το οποίο ήδη καταγράφονται καθημερινά παράπονα από τους κατοίκους της γύρω περιοχής, έρχεται τώρα να προστεθεί η υπερδιογκωμένη πια χρήση της ΔΟΥ, αλλά και η νέα διαμόρφωση των έργων που ολοκληρώνονται στην πλατεία... Διαβάστε σχετικά: Προβλέπεται κατάργηση της ΔΟΥ Χαλανδρίου &amp;nbsp; &amp;nbsp;
