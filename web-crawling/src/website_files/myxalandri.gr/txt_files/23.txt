Title:
“Έφυγε” από τη ζωή ο πρόεδρος του ΠΑΚ Χαλανδρίου Παναγιώτης Τζήμος
Description:
Έχασε τη μάχη με τη ζωή το βράδυ της Παρασκευής σε ηλικία 60 ετών ο ιδρυτής και πρόεδρος του Πρότυπου Αθλητικού Κέντρου Χαλανδρίου (ΠΑΚ), μετά από ένα μήνα νοσηλείας σε νοσοκομείο. Η κηδεία του θα τελεστεί στην ιδιαίτερη πατρίδα του την Κόνιτσα, τη Δευτέρα 30 Ιανουαρίου, στις 12:00, στον Άγιο Νικόλαο Κόνιτσας. Η ανακοίνωση του Συλλόγου για την απώλεια του Παναγιώτη Τζήμου: «Η Διοίκηση του Πρότυπου Αθλητικού Κέντρου Χαλανδρίου ανακοινώνει με απέραντη θλίψη την εκδημία του Ιδρυτή και Προέδρου του, Παναγιώτη Τζήμου.Η κηδεία του θα γίνει στην Κόνιτσα, σε ημέρα και ώρα που θα ανακοινωθεί».  Ως φόρος τιμής, δημοσιεύουμε τη συνέντευξη που είχε παραχωρήσει στο Myxalandri.gr τον Αύγουστο του 2020: Π. Τζήμος: Ο πρόεδρος ενός “σωματείου-πρότυπο” του Χαλανδρίου, “όνομα και πράμα” «Πρότυπο Αθλητικό Κέντρο Χαλανδρίου»: Ένα ερασιτεχνικό αθλητικό σωματείο πρότυπο, που υπηρετεί ανιδιοτελώς τον αθλητισμό και τη νεολαία της πόλης επί περίπου τρεις δεκαετίες. Το ίδρυσαν στη δεκαετία του ’90 άνθρωποι με ισχυρή και διαχρονική παρουσία στα δρώμενα του αθλητισμού, με παρουσίες σε Ολυμπιάδες, με διάφορες ιδιότητες. Ο Παναγιώτης Τζήμος, αρσιβαρίστας στα νιάτα του, μέλος των Δ.Σ. στις Ομοσπονδίες της Ποδηλασίας, της Άρσης Βαρών και διεθνής διαιτητής άρσης βαρών, ο Νίκος Σκιαδάς, ο πρόεδρος της Ομοσπονδίας Άρσης Βαρών στην εποχή των χρυσών Ολυμπιακών μεταλλίων και άλλοι πολλοί, καταξιωμένοι στον χώρο. Σήμερα, οι ιδρυτές μαζί με τους εν συνεχεία άξιους συνοδοιπόρους τους, συνεχίζουν με αστείρευτο μεράκι την άοκνη προσπάθεια. Ο Παναγιώτης Τζήμος μέχρι σήμερα είναι ο «φυσικός και καταστατικός πρόεδρος» και η ψυχή του σωματείου, παρότι πριν από πέντε χρόνια «χτυπήθηκε» από μια πολύ σπάνια νευρολογική ασθένεια. Μια ασθένεια που -χωρίς να του συμβεί κάποιο ατύχημα!- τον έχει καθηλώσει σταδιακά σε αναπηρικό καροτσάκι, με αναπηρία 90%. Κι όμως, παρά την τρομερή αντιξοότητα, συνεχίζει να αφιερώνει «όλο του το είναι» στην αθλούμενη νεολαία της πόλης μας και στα ιδανικά του αθλητισμού και μάλιστα, για ανεξήγητους λόγους -σύμφωνα με τα λεγόμενά του- χωρίς καμία βοήθεια από τη Δημοτική Αρχή της πόλης. Διαβάστε τη συνέχεια της συνέντευξης ΕΔΩ
