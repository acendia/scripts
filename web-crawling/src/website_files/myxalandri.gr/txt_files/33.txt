Title:
Γκαλερί Χρυσόθεμις: Μια διαχρονική αίθουσα τέχνης στο Χαλάνδρι
Description:
Η Γκαλερί &quot;Χρυσόθεμις&quot; άρχισε να λειτουργεί την άνοιξη του 1979 στο Χαλάνδρι υπό τη διεύθυνση της Ζωής Ψαρρού. Ήταν η πρώτη αίθουσα τέχνης στην περιφέρεια της Αθήνας. Το όνομά της έργο χειρός του ποιητή Γιάννη Ρίτσου. Όπως η ίδια η Ζωή Ψαρρού σημειώνει: &quot;Επέλεξα συνειδητά την αποκέντρωση γιατί πιστεύω πως η προβολή και λειτουργία της τέχνης δεν καθορίζεται γεωγραφικά. Ο καθένας μας διαισθάνεται και εντοπίζει το καλό, όταν και όπου υπάρχει και το εκτιμάει&quot;. ... &quot;Από την αρχή της λειτουργίας της η &quot;Χρυσόθεμις&quot; βρήκε την υποστήριξη του Δήμου και των δημοτών του που είχε σαν επακόλουθο την εξάπλωσή της στον ευρύτερο χώρο. Όμως τη στήριξη τη βρήκε στην παρουσία σημαντικών πνευματικών ανθρώπων-καλλιτεχνών, το έργο των οποίων παρουσιάσαμε σε αξιομνημόνευτες εκθέσεις. Με συγκίνηση αναφέρω αυτούς που δεν υπάρχουν: τους Γ. Ρίτσο, Γ. Σικελιώτη, Γ. Βακιρτζή, Κ. Τσάρα. Τίποτα όμως δεν θα μπορούσα να επιτύχω αν δεν υπήρχαν οι ίδιοι οι καλλιτέχνες: ζωγράφοι, γλύπτες, χαράκτες. Νέοι αξιόλογοι που πολλοί από αυτούς έκαναν το ξεκίνημά τους στην &quot;Χρυσόθεμι&quot; για να συνεχίσουν σε κεντρικότερες αίθουσες. Με την εναλλαγή νέων και δόκιμων καλλιτεχνών αγωνιζόμαστε ολόκληρο σχεδόν τον χρόνο...&quot;. Από τον Ιανουάριο του 2010 τη διεύθυνση της Γκαλερί έχει αναλάβει η Λήδα Παναγιωτοπούλου, φιλόλογος-συγγραφέας. Έτσι η &quot;Χρυσόθεμις&quot; συνεχίζει απρόσκοπτα τη λειτουργία της, διατηρώντας τις βασικές της αρχές, συνεργαζόμενη με ήδη αναγνωρισμένους καλλιτέχνες και ανοίγοντας δρόμους σε νέους, πιστεύοντας πάντα πως η αληθινή τέχνη εμπεριέχει αυθεντικότητα, ειλικρίνεια αλλά και αγωνία, ανησυχία -στοιχεία που οδηγούν στην εξέλιξη του καλλιτέχνη και όχι στον εφησυχασμό του. Η Γκαλερί αποτελεί έναν χώρο πολιτισμού, όπου αισθάνεται κανείς ευπρόσδεκτος και &quot;συνομιλεί&quot; δημιουργικά με την τέχνη. Η ανάγκη καθημερινής σχεδόν επαφής με την εικαστική δημιουργία αλλά και η συμμετοχή στις εκδηλώσεις που κατά καιρούς η &quot;Χρυσόθεμις&quot; πραγματοποιεί, αποτελεί μια ποιοτική &quot;στάση ζωής&quot; απέναντι στην ευτέλεια των καιρών. Εκθετήριο Στην Γκαλερί &quot;Χρυσόθεμις&quot; παράλληλα με τις εκθέσεις λειτουργεί εκθετήριο με: Μικρά έργα τέχνης Κουτιά ζωγραφισμένα Έργα σε πλεξιγκλάς Λιθογραφίες Καλλιτέχνες Ενδεικτικά αναφέρουμε μερικούς από τους καλλιτέχνες - συνεργάτες που έχουν εκθέσει τα έργα τους στην Γκαλερί &quot;Χρυσόθεμις&quot;: Αναστασίου Μαρία - Ανδρειάδου Τζούλια - Ανδρικόπουλος Νικόλας - Βάγιας Μάκης - Βαμβατήρα Μάγδα - Βουλγαρέλη Κική - Γούναρη Ελένη - Ευθυμιάδης Ευθύμιος - Ζιάκα Μαρία - Κατσιμάρδος Ανδρέας - Κατσίμης Σπύρος - Κελαϊδή Μαρία - Kοτσώνης Μίλτος - Κουρσάρης Σπύρος - Κωνσταντίνου Πένυ - Μαθιουδάκης Χρήστος - Μαστραντώνης Γιάννης - Μαυρομμάτη Καίτη - Μιχαηλίδη Φανή - Μιχάλη Αλεξάνδρα - Μπαϊκούσης Χρήστος - Οικονομίδης Νίκος - Παλιεράκη Άννα - Πελώνης Μάριος - Πλαχούρης Απόστολος - Σιδέρης Τάκης - Σπυριδωνίδου-Στέφου Μαρίνα - Στασινόπουλος Στέργιος - Στεφανίδη Φωτεινή - Στραβοράβδης Πέτρος - Τσακνιά Εύη - Thouzeau Christine. Καλογρέζης 14, Πλατεία Χαλανδρίου (χάρτης) τηλ. 210-6811418e-mail: gall.chryssothemis@gmail.comfacebook: Γκαλερί Χρυσόθεμις Χαλάνδριsite: www.chryssothemis.com  Ώρες λειτουργίας:Τρίτη - Πέμπτη - Παρασκευή: 11:00-14:00 &amp;amp; 18:30-21:00Τετάρτη - Σάββατο: 11:00-14:30
