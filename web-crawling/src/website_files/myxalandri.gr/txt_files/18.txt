Title:
Αφιέρωμα στο ρεμπέτικο και μικρασιάτικο τραγούδι στη Ρεματιά με τη Μαριώ και τον Λάμπρο Καρελά
Description:
Συναυλία - αφιέρωμα στο ρεμπέτικο και μικρασιάτικο τραγούδι με τη Μαριώ και τον Λάμπρο Καρελά παρουσιάζει το Φεστιβάλ Ρεματιάς 2023 - Νύχτες Αλληλεγγύης, το Σάββατο 29 Ιουλίου. Η Μαριώ, γνήσια ρεμπέτισσα που υπηρετεί το συγκεκριμένο ρεπερτόριο από τα 13 της χρόνια, συναντά στη Ρεματιά τον Λάμπρο Καρελά, έναν από τους σημαντικότερους λαϊκούς τραγουδιστές της γενιάς του, για να παρουσιάσουν ένα πρόγραμμα «φτιαγμένο με οδηγό το καλό ελληνικό τραγούδι γιατί τα καλά τραγούδια δεν παλιώνουν ποτέ». Μας υπόσχονται μια μοναδική βραδιά με τραγούδια - διαμάντια, ρεμπέτικα, λαϊκά, σμυρναίικα και παραδοσιακά και μας καλούν σε ένα γλέντι από καρδιάς γιατί όπως λέει η Μαριώ «θέλουμε να διασκεδάσουμε τον κόσμο, σαν να τους έχουμε καλεσμένους στο σπίτι». Μαζί τους μια παρέα καταξιωμένων μουσικών: Δημήτρης Λίβανος (μπουζούκι), Παναγιώτης Παπαγεωργίου (πιάνο), Αντώνης Κουτελιέρης (κιθάρα), Γιάννης Παππάς (βιολί) και Νώντας Κυριακόπουλος (μπάσο).  Ευριπίδειο Θέατρο ΡεματιάςΠεζόδρομος Προφήτη Ηλία, Πολύδροσο Χαλανδρίου Ελεύθερη είσοδος μόνο με δελτίο εισόδου από το viva.gr (Sold out) Ώρα έναρξης: 9:00 μ.μ. Αντί εισιτηρίου στις παραστάσεις με ελεύθερη είσοδο, προαιρετική συνεισφορά σε τρόφιμα, φάρμακα και άλλα είδη πρώτης ανάγκης για τους πρόσφυγες και τις κοινωνικές δομές της πόλης.  
