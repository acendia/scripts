Title:
Στα γραφεία της RE/MAX ο υποψήφιος δήμαρχος Χαλανδρίου Χάρης Ρώμας
Description:
Από το Γραφείο Τύπου του Δημοτικού Συνδυασμού “Χαλάνδρι στο Φως” εκδόθηκε η ακόλουθη ανακοίνωση: Στα Γραφεία της RE/MAX βρέθηκε προσκεκλημένος την Παρασκευή 8/9/2023 ο Υποψήφιος Δήμαρχος Χαλανδρίου Χάρης Ρώμας, προκειμένου να συζητήσει με επαγγελματίες του Χαλανδρίου, θέματα του Real Estate και να παρουσιάσει την ατζέντα πόλης. Ο Περιφερειακός Σύμβουλος και Υποψήφιος Δήμαρχος Χαλανδρίου, αφού παρουσίασε τα κύρια σημεία του προγράμματός του, εισήλθε σε έναν εποικοδομητικό διάλογο με επαγγελματίες μηχανικούς, μεσίτες και αρχιτέκτονες της πόλης μας, για θέματα πολεοδομικά, συντελεστών οικοδόμησης, αντικειμενικών αξιών, χώρων πρασίνου και φυσικά για το σχέδιο αξιοποίησης του Πεύκου Πολίτη. Ο General Manager της RE/MAX Χαλανδρίου Γιάννης Ζιαβράς με παρέμβασή του δήλωσε ότι είναι πρώτη φορά που Υποψήφιος Δήμαρχος συνομιλεί και ασχολείται με θέματα του κλάδου επαγγελματιών του real estate και ότι θεωρεί τον κο. Ρώμα ιδανική περίπτωση για την κατάκτηση του Δημαρχιακού Θώκου. Στη Συνάντηση παραβρέθηκαν επίσης οι Υπ. Δημοτικοί Σύμβουλοι: Γιώργος Σαμούχος ο οποίος κατέχει σημαντική εμπειρία στον χρηματοπιστωτικό τομέα και Μάκης Καπάτος ειδικός σε θέματα επικοινωνίας. Καλεσμένη για θέματα οικονομίας και ανάπτυξης η Αθηνά Παππά, Management consultant και αρθρογράφος στο polismag. Ο κος Ρώμας θεωρεί πρωτευούσης σημασίας τη συνεργασία και την επικοινωνία με επαγγελματίες και επιχειρηματίες της πόλης σε όλους τους κλάδους. Άλλωστε, στο πρόγραμμά του κάνει σαφείς αναφορές για την πρόθεσή του να υπάρξει ευρεία συνεργασία. Κλείνοντας ευχαρίστησε τον κύριο Γιάννη Ζιαβρά για την πρόσκληση, την κα Πάολα Τσέτσου για την άψογη οργάνωση και την κα Βούλα Καρπούζη για την επίβλεψη και την ευχάριστη επικοινωνιακή ατμόσφαιρα.  
