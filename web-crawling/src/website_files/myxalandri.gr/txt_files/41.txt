Title:
Cine ΑΡΓΩ Χαλανδρίου: 100ή προβολή με το διαχρονικό αριστούργημα “Modern Times”
Description:
O Πολιτιστικός - Επιστημονικός Σύλλογος Χαλανδρίου «ΑΡΓΩ» συνεχίζει τα ταξίδια του Cine ΑΡΓΩ με την επετειακή προβολή της ταινίας «Modern Times».  Η πρόσκληση: Το Cine ΑΡΓΩ συνεχίζει το ταξίδι που ξεκίνησε τον Δεκέμβριο του 2014 και σας προσκαλεί σε μία ξεχωριστή κινηματογραφική βραδιά, στην 100ή προβολή μας !!! Για τον σκοπό αυτό θα πάμε έναν αιώνα πίσω στο παρελθόν, τότε που ο βουβός κινηματογράφος συνεχώς εξέλισσε και επανακαθόριζε τα όρια του μέσου. Τότε που μεγαλούργησαν οι πραγματικοί πρωτοπόροι, οι οραματιστές, οι εμπνευστές όλων όσων ακολούθησαν. Επετειακή προβολή χωρίς δώρα γίνεται; Δε γίνεται! Ούτε όμως και χωρίς λίγο μυστήριο... Γι&#039; αυτό ανακοινώνουμε μία 13λεπτη προβολή, που θα συνοδεύσει την κύρια ταινία, για την οποία όμως δε θα πούμε παρά μόνο ότι πρόκειται για ταινία που ίσως ελάχιστοι -ίσως και κανένας!- από όσους παραβρεθούν θα έχει ξαναδεί! Όσο για το κυρίως πιάτο, εκεί πια απευθυνόμαστε πραγματικά στην Αυθεντία, στον απόλυτο σταρ, το ολοκληρωτικό ταλέντο που ακούει στο όνομα Τσάρλι Τσάπλιν και σε μία από τις κορυφαίες του δημιουργίες! Σας προσκαλούμε, λοιπόν, να γιορτάσετε μαζί μας την Πέμπτη 29 Ιουνίου και ώρα 20:30, στο Κέντρο Νεότητας Χαλανδρίου (Αντιγόνης 56 &amp;amp; Δαναΐδων), την 100ή επίσημη προβολή του Cine ΑΡΓΩ με το διαχρονικό αριστούργημα «Modern Times» (Μοντέρνοι Καιροί). Παραγωγή: ΗΠΑ - 1932Σκηνοθεσία-Σενάριο-Μουσική: Charles ChaplinΠρωταγωνιστούν: Charles Chaplin, Paulette Goddard, Henry Bergman, Tiny Sandford, Chester Conklin, Stanley Blystone, Hank Mann, Richard Alexander κ.α.Φωτογραφία: Ira H. Morgan, Roland TotherohΜοντάζ: Charles Chaplin, Willard NicoΜακιγιάζ: Elizabeth ArdenΔιεύθυνση παραγωγής: Charles D. HallΔιάρκεια: 87’ Είσοδος ελεύθερη
