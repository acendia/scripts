Title:
Οι απάνεμες παραλίες της Αττικής
Description:
Δείτε πού φυσάει ο άνεμος και επιλέξτε την κατάλληλη παραλία για απολαυστικές βουτιές και παιχνίδι στη θάλασσα Το λεκανοπέδιο της Αττικής έχει το προνόμιο να βρίσκεται σε τέτοιο σημείο, ώστε διαθέτει μεγάλη ακτογραμμή και δυτικά και ανατολικά. Ανάλογα με το πως φυσάει ο άνεμος, μπορείτε να διαλέξετε παραλίες κατά μήκος της δυτικής πλευράς, από τον Άλιμο μέχρι και την Ανάβυσσο δηλαδή ή στις ανατολικές ακτές, από τον Μαραθώνα μέχρι και το Λαύριο. Στη νότια μύτη οι παραλίες του Σουνίου προσφέρονται για τις μέρες που έχουμε βοριά. Ανεξάρτητα τώρα από την κατεύθυνση των ανέμων, η γεωλογία και η μορφολογία των ακτών κάνουν μερικές παραλίες να είναι πάντα πιο προστατευόμενες από άλλες. Συμβουλευτείτε το δελτίο καιρού και διαλέξτε μία από τις παρακάτω παραλίες για βουτιές σε απάνεμα νερά. Λεγραινά: Βρίσκεται στο νοτιοανατολικό τμήμα της Αττικής και είναι ιδανική όταν φυσούν βόρειοι άνεμοι. Παραλία Λεγραινών Πόρτο Ράφτη: Το Πόρτο Ράφτη προσφέρει πολλές επιλογές καθώς διαθέτει μικρές παραλίες που προστατεύονται από τους διαφορετικούς ανέμους. Στην παραλία Ερωτοσπηλιά θα πάτε όταν φυσάει βόρειος ή δυτικός άνεμος, το ίδιο και στην παραλία του Αγίου Σπυρίδωνα. Το Αυλάκι είναι μια μεγάλη αμμουδιά που προστατεύεται επαρκώς από δυτικούς και νότιους ανέμους. Ερωτοσπηλιά Παραλία Άγιος Σπυρίδωνας, Πόρτο Ράφτη Σχοινιάς: Βρίσκεται στον Δήμο Μαραθώνα. Η παραλία του Σχοινιά διαθέτει μια μεγάλη αμμουδιά με κάποια προστασία από τους ανέμους λόγω των λόφων και των δέντρων που την περιβάλλουν. Παραλία Σχοινιάς Ανάβυσσος: Η μεγάλη αμμώδης παραλία βρίσκεται μπροστά σε έναν μεγάλο και βαθύ κόλπο που προστατεύεται από τους αέρηδες. Έχει πολλές επιλογές σε beach bars, και πιο ήσυχα και με πιο δυνατή μουσική. Οι παραλίες γύρω από το Σούνιο είναι ιδανικές για όταν φυσάει βόρειος άνεμος Παραλία ΚΑΠΕ Σούνιο: Οι παραλίες γύρω από το Σούνιο είναι ιδανικές για όταν φυσάει βόρειος άνεμος. Στην κεντρική παραλία του Σουνίου θα έχετε θέα στον εντυπωσιακό αρχαιολογικό χώρο, ενώ στον όρμο «ΚΑΠΕ» θα εκτιμήσετε τα κρυστάλλινα νερά. Παραλία Χάρακας Χάρακας: Η παραλία είναι προστατευμένη από τους ανατολικούς ανέμους, έχει ρηχά νερά και beach bar. Η κοντινή της απόσταση από το δρόμο την κάνει να είναι από τις πρώτες που γεμίζουν γι’ αυτό προτιμήστε την για καθημερινές ή νωρίς το πρωί. Παραλία Άγιος Νικόλαος, Ανάβυσσος Άγιος Νικόλαος: Μέσα σε έναν μικρό κόλπο, προστατεύεται από τον λόφο που έχει στα νοτιοανατολικά της. Στη μία άκρη διαθέτει ξαπλώστρες και beach bar ενώ το υπόλοιπο κομμάτι είναι ελεύθερο αλλά χωρίς σκιά, θα χρειαστείτε ομπρέλα. Παραλία Μαύρο Λιθάρι Mαύρο Λιθάρι: Από τις πιο αγαπημένες παραλίες των Αθηναίων, καθώς έχει καθαρά, κρυστάλλινα και ήρεμα νερά. Είναι οργανωμένη αλλά έχει και ένα μικρό κομμάτι για όσους θέλουν να βάλουν την ομπρέλα τους και τις πετσέτες τους. Ακτή Βάρκιζας Βάρκιζα: Η παραλία της Βάρκιζας βρίσκεται σε έναν προστατευμένο κόλπο και έχει συνήθως ήρεμα νερά. Είναι ρηχή και ιδανική για μπάνιο με παιδιά. Παραλία Θυμάρι Θυμάρι: Παρόμοια χαρακτηριστικά έχει και η παραλία Θυμάρι που είναι ιδανική για όταν ο αέρας έρχεται από τα ανατολικά. Είναι κοντά στο δρόμο και διαθέτει beach bar. Πηγή: www.travel.gr, Λίνα Καπετάνιου, Photos: Shutterstock   Διαβάστε ακόμα: Τέλειες παραλίες για βραδινές βουτιές στην Αττική 8 παραλίες με άμμο στην Αττική, ιδανικές για οικογένειες 8 παραλίες στα βόρεια της Αττικής – Oι αμμώδεις, οι βοτσαλωτές, οι οικογενειακές και οι “άγριες”  
