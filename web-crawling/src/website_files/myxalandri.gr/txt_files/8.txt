Title:
9,3 εκ €, για πολιτιστικές εκδηλώσεις αντί πυροπροστασίας στην Περιφέρεια Αττικής
Description:
Την ώρα που οι πυρκαγιές μαίνονται, η πυροσβεστική προειδοποιεί ότι τα δύσκολά βρίσκονται μπροστά μας και η Περιφέρεια Αττικής μετά από μεγάλες απώλειες βρίσκεται στις τελευταίες θέσεις της Ευρώπης σε επίπεδο πρασίνου και περιαστικών δασών, με τη με αρ. 1718/25-7-2023 απόφαση της Οικονομικής Επιτροπής της Περιφέρειας Αττικής ενέκρινε αναμόρφωση του προϋπολογισμού και η αύξηση των κονδυλίων των κωδικών (ΚΑΕ 0844) που αντιστοιχούν στις πολιτιστικές εκδηλώσεις κατά 2 εκ.€. φτάνοντας συνολικά τα 9,3 εκ ευρώ. Δαπάνες ρεκόρ όλων των εποχών για την Περιφέρεια.Την ίδια στιγμή όμως υπάρχει τεράστιο πρόβλημα όπως φαίνεται με τον εξοπλισμό δασοπροστασίας καθώς μιλάμε για 7 και 8 μηχανήματα έργου για 66 δήμους και για εκατοντάδες χιλιόμετρα δασικού μετώπου. Και αυτή η ανάθεση βρίσκεται σε εξέλιξη καθώς αποφασίστηκε σε στις 19 Ιουλίου.Οι δαπάνες για την πυροπροστασία δεν ξεπερνούν τις 400.000 ευρώ ενώ σημειώνονται τεράστιες ελλείψεις. Η αντιπολίτευση επικρίνει την διοίκηση της Περιφέρειας Αττικής καθώς όπως λέει δεν έχει υλοποιήσει ούτε μία σοβαρή προληπτική δράση σε επίπεδο πολιτικής προστασίας για την προστασία της περιουσίας και της ζωής των πολιτών, καθυστέρησε να δημοπρατήσει τον διαγωνισμό για την αντιπυρική θωράκιση που δεν έχει κατακυρωθεί τρεις μήνες από την έναρξη της αντιπυρικής περιόδου, έκλεισε τα πάρκα αρμοδιότητάς της για να μην καούν ενώ πληρώνει αδρά εταιρεία security για να τα φυλάνε !!! Παράλληλα σοβαρά ερωτήματα προκαλούν τόσο τα ποσά όσο και ο χρόνος που επιλέγεται να αυξηθούν τα συγκεκριμένα κονδύλια αφού σε λιγότερο από τρεις μήνες πρόκειται να διεξαχθούν οι περιφερειακές εκλογές και δημιουργούνται εύλογα συνειρμοί για τη σκοπιμότητα αυτών των παροχών.Οι ανεξέλεγκτες δαπάνες για δημόσιες σχέσεις και πολιτιστικές εκδηλώσεις έχουν βρεθεί πολλές φορές στο στόχαστρο της αντιπολίτευσης, αφού αυξάνονται χρόνο με τον χρόνο. Αναφέρεται ενδεικτικά ότι πριν αλλάξει η διοίκηση και σύμφωνα με τα επίσημα οικονομικά στοιχεία το 2018 οι δαπάνες για πολιτιστικές εκδηλώσεις δεν ξεπερνούσαν τα 3 εκ. €, υπάρχει δηλαδή αύξηση άνω του 300 %. Διαβάστε εδώ κι άλλα άρθρα του Χάρη Κουγιουμτζόπουλου
