Title:
Ο Λεωνίδας Σμυρνής στον πάγκο της ΑΕ Χαλανδρίου
Description:
Η Διοίκηση της ΑΕ Χαλανδρίου βρίσκεται στην ευχάριστη θέση να ανακοινώσει την έναρξη της συνεργασίας με τον έμπειρο προπονητή κ. Λεωνίδα (Λάκης) Σμυρνή. Αναλυτικά η ανακοίνωση της ομάδας: «Ο κ. Σμυρνής ως ποδοσφαιριστής έχει αγωνιστεί στη θέση του μεσοεπιθετικού στη Δόξα Βύρωνα, Εθνικό Αστέρα, Παναιτωλικό, Παναιγιάλειος, Βύζα Μεγάρων. Σαν προπονητής έχει εργαστεί στον Αθηναϊκό, Βύζα Μεγάρων (Επαγγελματικές κατηγορίες), Γλυκά Νερά, Ερμής Κορυδαλλού, Δόξα Βύρωνα (Δ’ Εθνική), Αστέρα Ζωγράφου, Αγ. Δημήτριο, Ολυμπιακό Λιοσίων, Άρη Πετρούπολης, Πετράλωνα κ.α. Ο τεχνικός δήλωσε: “Θέλω να ευχαριστήσω τη διοίκηση της ΑΕ Χαλανδρίου και τον κ. Θανασά προσωπικά για την τιμή που μου έκανε να αναλάβω μια ιστορική ομάδα, πολύ καλά οργανωμένη, την πρωταθλήτρια των δυο τελευταίων χρόνων και αυτό αυξάνει τις ευθύνες που νιώθω ότι θα έχω και τη προσπάθεια που πρέπει να καταβάλλω για να συνεχιστεί αυτή η πολύ καλή πορεία που έχει η ομάδα. Είμαι σίγουρος ότι μέσα από τη συνολική προσπάθεια του τεχνικού τιμ και τη στήριξη των έμπειρων ποδοσφαιριστών μας θα πετύχουμε τον κύριο στόχο που έχει θέσει η ομάδα δηλαδή να παίξουμε καλό ποδόσφαιρο που θα ευχαριστιόμαστε εμείς και ο κόσμος και να εντάξουμε ακόμη περισσότερα παιδιά από την ακαδημία στο αντρικό τμήμα. Περιμένω με μεγάλη ανυπομονησία το ξεκίνημα της χρονιάς και τα υπόλοιπα θα τα πούμε στο γήπεδο με τα παιδιά”. Εμείς τον καλωσορίζουμε στην οικογένεια μας και ευχόμαστε μια καλή ποδοσφαιρική χρονιά με υγεία, τύχη και επιτυχίες!!!».   Είχε προηγηθεί η παραίτηση του Σταύρου Αμανατίδη: «Την παραίτηση του στη Διοίκηση της ΑΕ Χαλανδρίου υπέβαλλε ο Σταύρος Αμανατίδης από τη θέση του Τεχνικού Διευθυντή των Ακαδημιών αλλά και του προπονητή του αντρικού τμήματος που κατείχε την τελευταία αγωνιστική περίοδο. Η Διοίκηση της ΑΕ Χαλανδρίου τον ευχαριστεί για τις υπηρεσίες του στον σύλλογο και του εύχεται καλή συνέχεια στην προπονητική του πορεία. Πλέον η διοίκηση βρίσκεται στην αναζήτηση Τεχνικού Διευθυντή της Ακαδημίας αλλά και προπονητή του ανδρικού τμήματος που θα είναι πλήρως ταυτισμένοι με τη φιλοσοφία της ομάδας μας και τις μεγάλες αξίες του αθλητισμού: το ευ αγωνίζεσθαι, την ομαδικότητα, την αφοσίωση και τον σεβασμό. Με τη σωστή και μεθοδική δουλειά στο γήπεδο, καθώς και με τη συστηματική προσπάθεια αθλητών και προπονητών, συνεχίζει να αποτελεί άμεσο στόχο για το μέλλον, η στελέχωση του ανδρικού τμήματος της Αθλητικής Ένωσης Χαλανδρίου από αθλητές που θα έχουν βγει μέσα από τη λειτουργία και φιλοσοφία της ακαδημίας μας». Πηγή: halandrifc.gr
