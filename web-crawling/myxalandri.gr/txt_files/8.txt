Title:
Γιώργος Ιωακειμίδης για δήλωση Πατούλη: Λόγια της στάχτης
Description:
Μετά από 5 μέρες απουσίας ο κρυπτόμενος περιφερειάρχης Αττικής κ. Πατούληςεμφανίσθηκε στο YouTube.Μετά την γενική κατακραυγή, για την απουσία του και τον καθυστερημένο διαγωνισμό γιατην μίσθωση υδροφόρων και μηχανημάτων, στη δήλωσή του μας είπε τρεις «αλήθειεςΠατούλη», δηλαδή σε απλά Ελληνικά τρία ψέματα.1η «αλήθεια Πατούλη» : Από την πρώτη μέρα δουλεύει αθόρυβα κι αποτελεσματικά δίπλαστο πυροσβεστικό Σώμα.Πραγματικότητα : Δεν ήταν στις φωτιές , δεν συμμετείχε, εκτός μιας σύσκεψης, στο ΕθνικόΣυντονιστικό Κέντρο Επιχειρήσεων και Διαχείρισης Κρίσεων του Πυροσβεστικού Σώματος(ΕΣΚΕΔΙΚ). Πως ακριβώς ήταν συνεχώς δίπλα στους πυροσβέστες και εθελοντές; Νοερά;2 η «αλήθεια Πατούλη». Εργάζεται για να αποζημιωθούν οι συμπολίτες που έχασαν τιςπεριουσίες τους.Πραγματικότητα. Η περιφέρεια δεν έχει καμιά αρμοδιότητα για την καταγραφή καιπιστοποίηση των ζημιών. Υπεύθυνοι είναι οι δήμοι. Ούτε έχει σχέση με τις αποζημιώσεις.Άρα ο κ. Πατούλης μεριμνά για τις καταστροφές όσο και για τις φωτιές. Νοερά!3 η «αλήθεια Πατούλη». Ο διαγωνισμός δεν καθυστέρησε. Η Περιφέρεια είχε προμηθευτείτα μηχανήματα.Πραγματικότητα. Ο διαγωνισμός καθυστέρησε αυτονόητα. Έγινε στις 15 Ιουλίου. Ηαντιπυρική περίοδος αρχίζει την 1 η Μαΐου. Η Περιφέρεια είχε μηχανήματα αλλά μεαπευθείας αναθέσεις σε «ημέτερους». Αυτό στηλιτεύθηκε. Όχι από τους αντιπάλους του κ.Πατούλη. Επισήμως καταγράφηκε, μετα από έλεγχο, από την Ανεξάρτητη Αρχή ΔημοσίωνΣυμβάσεων.Συνοψίζουμε: Για τρία πράγματα μίλησε ο Περιφερειάρχης , τρία ψέματα είπε.Εμείς, ο «Αττικός Κύκλος Συνεργασίας και Εμπιστοσύνης», συνεχίζουμε τον αγώνα μας γιανα γίνει η Περιφέρεια Αττικής, σε κάθε δήμο, σε κάθε καλή και κακή στιγμή, στήριγμα τωνπολιτών και αρωγός των προσπαθειών τους.   Δήλωση Περιφερειάρχη Αττικής Γ. Πατούλη σχετικά με την παρουσία και τις δράσεις της Περιφέρειας στις πρόσφατες Πυρκαγιές που έπληξαν την Αττική Γ. Πατούλης: «Κάνουμε ό,τι είναι δυνατόν, στο πλαίσιο πάντοτε των αρμοδιοτήτων μας, για να αισθάνονται οι πολίτες ασφαλείς για τις ζωές και τις περιουσίες τους» Σχετικά με την παρουσία και τις δράσεις της Περιφέρειας στις πρόσφατες Πυρκαγιές που έπληξαν την Αττική, ο Περιφερειάρχης Γ. Πατούλης σε δηλώσεις του επισημαίνει τα εξής: «Η σκέψη όλων μας είναι στους πυροσβέστες κι εθελοντές που δίνουν όλες αυτές τις μέρες μάχη για να προστατέψουν τις ζωές και τις περιουσίες μας. Προτεραιότητά μας είναι να προχωρήσει άμεσα η διαδικασία καταγραφής των ζημιών, ώστε να αποζημιωθούν γρήγορα από την Πολιτεία όσοι συνάνθρωποί μας έχασαν σε λίγες ώρες, τους κόπους μιας ολόκληρης ζωής. Για να γνωρίζουν οι πολίτες της Αττικής τι ακριβώς κάνουμε όλες αυτές τις ημέρες ως Περιφέρεια, θα πούμε σήμερα μερικές αλήθειες. Πρώτη αλήθειαΕγώ, οι αντιπεριφερειάρχες μου, τα στελέχη της διεύθυνσης πολιτικής προστασίας και το προσωπικό μας, βρισκόμαστε όλες αυτές τις μέρες διαρκώς στην πρώτη γραμμή της μάχης, δίπλα στο προσωπικό της Πυροσβεστικής Υπηρεσίας. Υπεύθυνα, αθόρυβα, αποτελεσματικά. Δεύτερη αλήθεια Η Περιφέρεια Αττικής από την πρώτη ημέρα που ξεκίνησε η αντιπυρική περίοδος, από την 1η Μαΐου, έχει στη διάθεσή της όσα μηχανήματα και υδροφόρες χρειάζονται κατά περίπτωση, για να ενισχύσει, εφόσον μας ζητηθεί, το έργο της Πυροσβεστικής. Τις τρεις τελευταίες μόνον ημέρες διαθέσαμε 40 υδροφόρες και 10 μηχανήματα έργου, για το σκοπό αυτό. Τρίτη αλήθεια Μας κατηγορούν ότι δήθεν καθυστερήσαμε το διαγωνισμό για την προμήθεια του κατάλληλου εξοπλισμού για την αντιπυρική περίοδο και τον κάνουμε μέσα στον Ιούλιο. Ξεκαθαρίζουμε. Ο συγκεκριμένος διαγωνισμός, σε τίποτε δεν επηρεάζει την ικανότητα της περιφέρειας και της αρμόδιας διεύθυνσης πολιτικής προστασίας να έχει στη διάθεση της τον εξοπλισμό που χρειάζεται, την ώρα που τον χρειάζεται. Έχουμε όσα μέσα χρειαζόμαστε τα οποία εξασφαλίζουμε αξιοποιώντας τη διαδικασία της πρόσκλησης μέσα από το μητρώο εργοληπτών, που προβλέπεται για έκτακτες καταστάσεις. Διαδικασία που εφαρμόζεται εδώ και πολλά χρόνια. Θέλουμε οι πολίτες της Αττικής να γνωρίζουν ότι κάνουμε ότι είναι δυνατόν, στο πλαίσιο πάντοτε των αρμοδιοτήτων μας, για να αισθάνονται ασφαλείς για τις ζωές και τις περιουσίες τους. Αθόρυβα, υπεύθυνα, αποτελεσματικά. Σε αντίθεση με αυτούς που κάνουν φθηνή αντιπολίτευση, «πάνω στις στάχτες». Δείτε εδώ το σχετικό βίντεο: https://youtu.be/UiTB1_1xtlc      
